<아이템 id="ITKC_MO" name="한국문집총간" org="한국고전번역원">
	<레벨1 type="서지" id="ITKC_MO_1237A" 자료생성일="2020-10-15">
		<레벨2 type="권차" id="ITKC_MO_1237A_0180" 자료생성일="2020-10-15">
			<메타정보>
				<제목정보>
					<제목><페이지 number="ITKC_MO_1237A_B137_599A"/>月皐先生文集卷之十八</제목>
				</제목정보>
			</메타정보>
			<레벨3 type="문체" id="ITKC_MO_1237A_0180_010" 자료생성일="2020-10-15">
				<메타정보>
					<제목정보>
						<제목>行狀</제목>
					</제목정보>
				</메타정보>
				<레벨4 type="최종정보" id="ITKC_MO_1237A_0180_010_0010" 자료생성일="2020-10-15" DCI="ITKC_MO_1237A_0180_010_0010_2020_B137_XML">
					<메타정보>
						<제목정보>
							<제목>幽窩權公行狀</제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">幽窩權公諱秉天字惟一。其冢孫載斗裒公平日事<line/>
行爲家狀。將請碣文於立言君子。而屬性家以狀德<line/>
之筆。顧至庸極陋不敢當。而竊惟少也。嘗叨公引接<line/>
後進之末。終不得辭。按狀公高麗侍中幸之後。安東<line/>
其望也。文坦公漢功，忠憲公仲達父子最顯。霜嵒公<line/>
濬，愚川公克有，虛齋公壽鵬仕學並著。𦒜，有中，思燦。<line/>
高曾祖諱而克繩文學。諱敍夏。公之伯父也。早世公<line/>
<페이지 number="ITKC_MO_1237A_B137_599B"/>系焉。妣海州鄭齊毅女。生父諱敬夏亦碩儒。<문자효과 type="격자"/>純祖<line/>
乙丑十二月二十日公生。天分迥異。器榦偉風神朗。<line/>
幼而蒲梢汗血其步驟也。長而丹穴五彩其羽毛也。<line/>
七八歲隨生母盧氏往外家。外黨目之以寶樹。時有<line/>
西訌。王考挈眷避峽。公獨奉王母守屋。周羅百務。凡<line/>
如老成。四隣呿口。弱冠隣少誘入雜技。一夜受生庭<line/>
誨督。終身不復比匪人。猛自策勵。竱精經子。根柢庸<line/>
學。棗歜尙書。至忘寢食者有年。其事親也。志體之養。<line/>
克誠克敬。而祖母八耋失明。進餐諸品。指名必告。箸<line/>
以納口。三年如一日。母氏嘗曰吾兒自幼。未嘗毫咈我<line/>
<페이지 number="ITKC_MO_1237A_B137_599C"/>志。孰謂非吾所生。生母亦愛其孝。終身養於公。而妯<line/>
娌同樂。庚寅持生父服。深墨驚隣里。壬辰祖母喪。癸<line/>
巳母艱。連年荐罹。柴毁而腫發。阽危跨歲。間或少差。<line/>
哭不絶口。衰不離身。家人止之不得。衰境遭生母喪。<line/>
盡禮無減壯年。丹人推以古之顔丁。其奉先也。戒切<line/>
齊明。誠深著存。鱻薧菜果。舂揄饎爨。躬檢致蠲。汛庭<line/>
掃室。內外洞屬。整衣冠跪。終日不接外人。不預佗事<line/>
肅如也。晨興必謁祠。朔望必省親塋哭盡哀。衰老無<line/>
闕。族子雲煥以尤菴之疑於松江者質之。曰父母體<line/>
魄所在。自然發哀。安得不哭哉。友愛也有詩曰五幅<line/>
<페이지 number="ITKC_MO_1237A_B137_599D"/>長衾聯二弟。人於此外更何歡。敎子也詔詳負劒。誡<line/>
篤括羽。不使放一步於矩彠之外。或醉於擧業則曰<line/>
擧一身而博功令。可惜可惜。此外有儒者事業。治家<line/>
也截然嗃嗃於男女內外之別。婦女相聚。不敢嬉笑<line/>
闌語。庭闥若治朝而和氣自藹然。至僮僕恩威並而<line/>
自訢訢。易所謂威如終吉也。敦族也從祖叔父喪。居<line/>
稍間而朔奠望參。雨亦不廢。族家嘗譆出救者。只憂<line/>
生業之盡燼。而公至獨先問先蹟曰未救則甚衋。衆<line/>
皆顙泚。適見族人垂頭蹲街問之。曰明日節辰。祭需<line/>
未辦。卽招至家。括幾錢與之。傍人曰此蕩子。公只助<line/>
<페이지 number="ITKC_MO_1237A_B137_600A"/>酒債。曰彼諉祭需。豈容他慮。令人自難恝。凡族內慶<line/>
弔疾病憂虞之問。未嘗或遺。而歉荒則以不贍之家<line/>
力。亦有所賙矣。有問以臨事用權之說者。曰權者聖<line/>
人之大用。士子當謹守拙規。寧不濟事。豈敢以私意<line/>
小慧妄自變通而借權字飾辭乎。世之背經常而溺<line/>
俗陋。將無所不至者。用權之說也。最吾所不欲聞者<line/>
也。新安祠奉朱宋兩夫子像舊矣。歲時節日。必瞻拜<line/>
致敬。蓋公於兩夫子。有七十服孔之誠。欲學孔子。當<line/>
先學朱子。欲學朱子。當先學宋子。東儒言之者多而<line/>
公尤篤信之。嗚呼。戊辰撤院之朝令。蓋懲疊設濫建。<line/>
<페이지 number="ITKC_MO_1237A_B137_600B"/>而玉混昆炎。朱宋影幀。至於各移奉它所。公若失親<line/>
炙之師。文以告之。拜送於江頭。哭失聲而歸。道川院<line/>
文三憂堂埋牌時。亦告以文。聞京鄕儒論。將疏請<문자효과 type="격자"/><line/>
萬東廟復享之擧曰。士氣不熸矣。送其季秉佑於疏<line/>
廳而致書賀之。且以製疏大旨。陳己見而贊之。義勝<line/>
辭達。明白剴切。見者莫不擊節欽賞。赤壁江頭。古有<line/>
九歲孝子碑。大水漂去。公議鄕友復竪碑記其蹟。亦<line/>
慕賢餘波也。<문자효과 type="격자"/>哲宗壬戌。爲革田軍糴三政之瘼。廣<line/>
詢朝野。公草數萬言。末以絜矩二字結之。懲衆競而<line/>
止。本縣還糓虛苞萬石。民不聊生而亂作。呂侯重燮<line/>
<페이지 number="ITKC_MO_1237A_B137_600C"/>懼訪弛亂之策。公爲之籌劃。便公私惠吏民。丹人至<line/>
今誦之曰丹之爲丹。實某公之力也。嘗燠咻於國之<line/>
用人理財。著千一錄。以憸正進退占否泰之運。以用<line/>
度侈儉酌損益之道。數千餘言。匪夷所思。寓漆嫠之<line/>
憂而發雲雷之蘊者也。丙寅讀蘆沙奇先生斥洋疏<line/>
而嘆之曰。此與胡澹菴斥和疏無異。辛未聞朝令使<line/>
八省列邑各立斥洋碑於界上。曰尊周之義。不絶於<line/>
吾東而永有辭於後世者此一事也。士氣可聳。慷慨<line/>
發於詩而篇鉅矣。酒戶寬而有節。每引一大白。酣暢<line/>
之風致豪矣。骯髒之辭氣高矣。大學續或問。晦齋所<line/>
<페이지 number="ITKC_MO_1237A_B137_600D"/>著也。讀之而箚疑錄數千言而爲書。發揮朱子之意<line/>
者多。尋思推究之力也。常曰學問事業非兩件事。而<line/>
貳之則非吾所聞也。且士而不尙節義則是豈士乎。<line/>
是豈士乎。又曰士子一念之蹉。不知不覺入於坑塹。<line/>
可不戒哉。可不懼哉。至若謀人之忠。奬人之善。規人<line/>
之闕。各隨事理之當然。而且夫虛受之量。無論貴賤。<line/>
其言是則從之如流。若趍羶附災之徒。視之以狗彘<line/>
也。凡儒林大小之會。衆莫不虛座迎之。議論必推公<line/>
先發而從之。一方之士。咸矜式焉。詩若文皆有氣。而<line/>
骨骼立關鍵牢。不根於道理而徒聘葩藻者。不屑爲<line/>
<페이지 number="ITKC_MO_1237A_B137_601A"/>也。遺稿若干卷。享年六十九而癸酉八月一日卒于<line/>
家。士友痛惜無遠近焉。九月九日。葬縣北書齋後負<line/>
坎原。夫人雙竁焉。嗚呼。朱夫子論浩然之氣曰浩然<line/>
之氣。不須多言。只是有氣魄無氣魄而已。從義理中<line/>
出來者。卽浩然之氣。從血肉身中出來者。爲血氣之<line/>
氣。又曰士子最怕資質弱。亦非指氣魄言乎。昔之人<line/>
譏曹蜍李志貒貉噉盡。甚言其無氣魄也。二五澆漓<line/>
之季葉。有如幽窩公之氣魄。恐是罕世所鍾。而謂公<line/>
望之有儼然之象。孰曰不然。謂公臨大事而不懼。孰<line/>
曰不然。謂公秉春秋尊攘之義可也。謂公嚴陰陽淑<line/>
<페이지 number="ITKC_MO_1237A_B137_601B"/>慝之辨可也。昔人所謂詹望德宇。高逾嵩岱。聽聞佳<line/>
論。樂甚鍾鼓。公近之矣。縣侯李公源龜每語鄕儒曰<line/>
某也眞宰輔器。鄭君冕敎曰吾黨領袖。鄭生載圭曰<line/>
上古氣數人物。性家尤所欽服者也。蠡測之言。嘗與<line/>
李公同。而至今思惟。公之氣魄如是而又濟之以學<line/>
問。未展百一。竟白首林下。抱道長逝。數也歟。噫氣魄<line/>
從義理出來。朱子旣云卽是浩然之氣。而浩然之氣。<line/>
孟子之所善養。名目過重。不得不尊閣此語。而更求<line/>
安且成三字則愚陋未知何語爲稱情之名也。恭俟<line/>
知德者之言。恐可恐可。夫人盆城許祚女。非儀雙無<line/>
<페이지 number="ITKC_MO_1237A_B137_601C"/>而媲德。男四女二。男長章煥通仕郞守奉官。次箕煥<line/>
次三煥末弼煥。李在淑，鄭邦潤其壻也。孫男五人女<line/>
五人。載斗守奉之長子也。就其所錄而參以見聞。略<line/>
櫽之如右。謹狀。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_599A" 연계종료="ITKC_MO_1237A_B137_601C"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0020" 자료생성일="2020-10-15" DCI="ITKC_MO_1237A_0180_010_0020_2020_B137_XML">
					<메타정보>
						<제목정보>
							<제목>菊泉許公行狀 <원주>丙申</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">公諱鑮字聲仲。許氏出自駕洛國首露王。而迄今二<line/>
千年。洪胄名級。邦乘家牒詳焉。爲高祖於公曰諱東<line/>
岦。尤菴宋文正秉尊周之義。協贊<문자효과 type="격자"/>孝宗大王伐玁<line/>
之策。而訏謨抒藎。遴五虎於兼文武具智勇之將而<line/>
公其一也。諱晩諱徽諱輨。曾祖祖及考也。種文績學。<line/>
<페이지 number="ITKC_MO_1237A_B137_601D"/>砥節礪行。三葉鴻儒。驚𤒺一省。故晉之聞家。以勝山<line/>
拇焉。妣全義李道濟其考也。配德而淑。<문자효과 type="격자"/>景廟甲辰<line/>
六月十四日公生。聰嶷夐倫。六歲失怙。根天之孝。靡<line/>
逮喬梓。而陔蘭馨饍。殫誠慈幃。油油翼翼之色。隣里<line/>
觀感。而夷雅之體。不待韋弦。稍長劬經。遂至淹博。庇<line/>
葛於敦族。飮醇於接人。施家之政。寔臻優優。域中魁<line/>
碩。交遊如麻。而養正齋韓烒，無忝齋鄭均，丹沙河復<line/>
浩及具垠，姜在修，裴東洛，全世恒。最是金蘭契也。講<line/>
討道義。秉牌竪拂。倡和詩律。金舂玉撞。凡所述作。無<line/>
非璀璨。而祈雨文尤膾炙人口。五旬魃虐。百禱不應。<line/>
<페이지 number="ITKC_MO_1237A_B137_602A"/>而應於此文故也。未及中身而屣脫於場屋。趍營廉<line/>
縛於泓崢幽夐。漁樵之樂自適。猿鷺之盟不寒。室斗<line/>
墻肩。生涯淡泊。蒔菊於庭。庭下鑿泉。泉至今甚洌。人<line/>
比之顔亭之水。李公景修星山介士也。請扁以菊泉。<line/>
公笑曰江湖釣翁。何號之有。使菊自菊泉自泉可也。<line/>
然時人服考槃之趣。齅講道之馥。稱之以菊泉先生。<line/>
臨沒家人問後事。倩人寫孝悌忠信四字以與之。<문자효과 type="격자"/><line/>
正宗甲寅十月十三日也。龍鳳里負艮原其竁也。配<line/>
烏川鄭某女。有賢行。二男長瀁以學顯號典菴。今抱<line/>
蹟而入方丈竆箐。謁狀文者。公之玄孫瓘也。性家辭<line/>
<페이지 number="ITKC_MO_1237A_B137_602B"/>以昏瞀膚淺而請愈摯。顧於同鄕先德。綽綽懿行照<line/>
人耳目者。寧僭不敢瘖。略綴右件。以具采擇焉。謹狀。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_601C" 연계종료="ITKC_MO_1237A_B137_602B"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0030" 자료생성일="2020-10-15" DCI="ITKC_MO_1237A_0180_010_0030_2020_B137_XML">
					<메타정보>
						<제목정보>
							<제목>濂湖許公行狀 <원주>丙申</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">金海之許。首露王其鼻祖也。吁豈非聖人之後乎。炳<line/>
靈于羅。颺聲于麗。大提學諱邕。入我<문자효과 type="격자"/>朝守罔僕義。<line/>
遜荒于丹城。五葉而諱錘。箕子殿參奉。移晉之勝山。<line/>
五葉而諱東岦號蓮塘。以武歷九宰七閫。鬱有聲績。<line/>
猗我<문자효과 type="격자"/>孝宗大王以天錫勇知。欲爲皇明明春秋大<line/>
義於天下。而尤齋宋先正以魚水契遇。承貂裘密諭。<line/>
遴五虎將而蓮塘與李相浣爲選首。又五葉而生公。<line/>
<페이지 number="ITKC_MO_1237A_B137_602C"/>諱澮字灌之。濂湖其號也。晩，綸，轅，鎰。高曾祖考諱也。<line/>
皆儒而有望。默悟齋考之號也。妣韓氏父伯瑗。<문자효과 type="격자"/>英<line/>
宗戊寅四月二十日公以降。丰秀聰穎。風儀才諝也。<line/>
十三掇范蘭溪心箴之意。作座右銘以自警。崔茅廬<line/>
南斗嘉樹之望也。一見歎其兒中兀老蒼。及冠而再<line/>
往。便許以麗澤。經史之暇。好讀兩賢傳心錄曰畢生<line/>
服事兩夫子足矣。作詩曰卷上尋師私淑可。晦翁尤<line/>
老後而前。知足堂趙先生新塘院宇老而圮。公倡多<line/>
士重修增式。其後孫參判德潤千里伻書。僕僕致謝。<line/>
甲辰正月。進參善山梅江院奉安栗谷先生之禮。蓋<line/>
<페이지 number="ITKC_MO_1237A_B137_602D"/>沈宜乾，李<imghj href="KC01558"/>諸丈德前期聯書請光臨將禮。以副士<line/>
林之望也。公是時齒纔卄七。其見重於省內如是。是<line/>
年十月登虎榜。慨然曰忠孝非兩途。文武是一體。丙<line/>
午薦爲副司直。辛亥丁默悟公憂。服闋爲副司猛副<line/>
司正。皆帥臣薦也。乃寓目弢略曰此聖經支流也。豈<line/>
可弁髦此書而虛帶武名耶。丁卯奉敎爲劾力副尉<line/>
龍驤衛左部將。庚午遞拜宣傳官。陞宣略將軍授龍<line/>
驤衛副司果。辛未正月。以仲氏潾終祥。解官還鄕。蓋<line/>
公篤於友于。而前此屢呈由不得。故至是焉。四月還<line/>
授忠佐衛中部將。轉拜五衛都摠府都事。五月赴職。<line/>
<페이지 number="ITKC_MO_1237A_B137_603A"/>七月以總府郞官。擧文學承召。<문자효과 type="격자"/>純祖十一年也。入<line/>
侍于慶會樓。召對經筵。進講孟子。對有道無道順天<line/>
逆天之問。沛然無滯。<문자효과 type="격자"/>上笑而顧承旨曰頗有識見。<line/>
因問逆天理者是亂臣賊子則古今可歷數歟。公對<line/>
自唐虞至宋明甚詳。<문자효과 type="격자"/>上又嘉奬不已曰此弁可謂<line/>
博識儒者。特賜儒武恩褒。第三日又下朝服表裏嘉<line/>
賞之典。九月又進講慶延堂。對養生送死之問。<문자효과 type="격자"/>上<line/>
命史官書之。顧語諸臣曰此弁可謂尋繹經旨矣。仍<line/>
賜帽帶。後丙子四月。以訓鍊判官又入侍煕政殿。講<line/>
六鞱文師章。因陳兵略。<문자효과 type="격자"/>上顧左右曰許澮文章論<line/>
<페이지 number="ITKC_MO_1237A_B137_603B"/>辨。眞可謂文武兼全也。特蒙兒馬一匹賜給。承傳左<line/>
右近臣莫不欽歎。政院及玉堂諸班退語曰威顔咫<line/>
尺。許某倉卒對颺。豈意武弁中有如此贍博周敏之<line/>
人乎。實非吾儕所能及也。其詳在集中經筵講說。金<line/>
尙書文𥳑公羲淳，鄭尙書昌順，金尙書履翼皆詡以<line/>
儒武而敬重焉。公筆法特妙。金文𥳑以當世鍾王。見<line/>
公之筆。稱賞不已。癸酉七月。授龍驤衛副司正。武臣<line/>
兼宣傳官。同日遞拜訓鍊院主簿。甲戌冬。七世祖觀<line/>
瀾公以忠節卓異。特蒙<문자효과 type="격자"/>贈職之典。蓋觀瀾有壬辰<line/>
倡義之忠而迄未蒙褒。自壬申秋。章甫之狀。道士之<line/>
<페이지 number="ITKC_MO_1237A_B137_603C"/>啓。春曹之牒。連疊龥天。至是始蒙允。實由公積誠也。<line/>
乙亥十月。仍授訓鍊院判官。十二月惠慶宮薨逝。進<line/>
參陳慰禮。具總管錫朋，權兵使膺佑，李肅川某皆斷<line/>
金也。嘗直永禧殿。和具公詩曰不是功名由地閥。須<line/>
將榮辱任天時。公之操守。此可見矣。丁丑階禦侮將<line/>
軍授五衛都摠府經歷。戊寅再授五衛都總府都事<line/>
兼分五衛將。己卯以試射超等。特陞折衝將軍。除龍<line/>
驤衛副護軍。庚辰再授副護軍兼五衛將。辛巳春解<line/>
官歸家。三月<문자효과 type="격자"/>孝懿大妃喪。入郡庭成服。九月還朝。<line/>
仍授虎賁衛副護軍。冬遷內禁衛將官仍資。壬午拜<line/>
<페이지 number="ITKC_MO_1237A_B137_603D"/>折衝將軍行全羅中軍。捐廩賑乏。洗手奉公。軍卒吏<line/>
民咸被其惠。一境稱生佛。道伯擧治績以聞加朔。甲<line/>
申正月轉拜通政大夫行橫城都護府使兼橫城鎭<line/>
兵馬僉節制使。除旨至。喟然興嘆曰駑齒已近七十。<line/>
旣蔑涓埃之報。徒竊厚廩。有愧素志。曷若歸田。優遊<line/>
卒歲乎。遂託疾謝歸。十二月仍折衝資授忠武衛副<line/>
護軍兼摠戎將官又不赴。乙酉遭叔氏澳喪。哭曰吾<line/>
之歸田。專爲白首相依而天祝之矣。還鄕餘橐。盡散<line/>
親戚故舊曰此聖恩也。豈可獨爲家計哉。以夷齊採<line/>
薇事。作歌而咏焉。蓋寓風泉之感也。<문자효과 type="격자"/>純祖己丑七<line/>
<페이지 number="ITKC_MO_1237A_B137_604A"/>月六日卒。壽七十二。弔者莫不流涕。至於輿儓亦皆<line/>
齎咨。上寺里新塘村卯坐其藏也。配朴氏。翠琴軒之<line/>
後聖淳女。有女士稱。八十四而卒雙墳。男五柜，㰍，榠，<line/>
櫄，模。女二姜應斗，白趾洙其壻也。柜男<imghj href="KC07519"/>，<imghj href="KC02237"/>，<imghj href="KC02298"/>武科。<line/>
三女趙煕瓚，黃錫範，姜大俊。㰍男▼(火+忽)武科。女適權璋。<line/>
榠男賚武科。櫄男烇。三女李廷華，權時煥，柳洺吉。模<line/>
男𤐌。曾玄不盡錄。嗚呼。公雖出腳於武而屈首於學。<line/>
儼然法拂之容。上之<문자효과 type="격자"/>宸褒煌煌。下之鄕譽藉藉。而<line/>
蹭蹬下僚。飛不盡翰。古之魁傑如是者多。何必爲公<line/>
惜之哉。公之曾孫進士駿。伻其從姪進士萬聲。屬以<line/>
<페이지 number="ITKC_MO_1237A_B137_604B"/>狀德之文。噫公之卓行偉蹟。宜得玄晏揄揚。而顧膚<line/>
譾昏瞀。烏敢當哉。辭不獲。據狀而撮大略細如右。謹<line/>
狀。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_602B" 연계종료="ITKC_MO_1237A_B137_604B"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0040" 자료생성일="2020-10-15" DCI="ITKC_MO_1237A_0180_010_0040_2020_B137_XML">
					<메타정보>
						<제목정보>
							<제목>先考<문자효과 type="격자"/>贈童蒙敎官府君行狀</제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">府君諱匡植字復汝。趙氏望咸安。高麗元尹諱鼎爲<line/>
鼻祖。至工曹典書諱悅。見麗運訖。作采薇歌。遂還鄕<line/>
不出。孫而諱旅卽貞節公漁溪先生。我<문자효과 type="격자"/>端廟朝生<line/>
六臣之一也。五傳而道谷先生諱益道。<문자효과 type="격자"/>仁廟朝以<line/>
討逆适。再策勳券。特賜岳王精忠錄。生諱咸元<문자효과 type="격자"/>贈<line/>
司僕正。生諱璉學行<문자효과 type="격자"/>贈經筵參贊官承政院左承<line/>
<페이지 number="ITKC_MO_1237A_B137_604C"/>旨。生諱棱號松菴。以見卓學博。詩唐筆晉。登于舊譜。<line/>
道儒屢發俎豆之論。而以院禁待時。三傳而諱經鎭<line/>
贅寓于晉之月橫。甘淡泊嗜文籍。常著鶴氅衣。風采<line/>
暎人。不幸早世。繼配文氏同日同時殉。州誌載烈行<line/>
而蒙旌復焉。子諱澳時纔四歲。育于兩外家。酷禍之<line/>
餘。煢孑無依。晉陽鄭公日仲見而愛之曰此是名祖<line/>
鉅族之裔。佳士烈婦之胤。後必振矣。遂納爲館甥。取<line/>
家計移檜山。距月十里。平生以不省父母顔爲至痛。<line/>
而揄揚烈行。其血誠攸格也。府君以<문자효과 type="격자"/>純祖甲子二<line/>
月十六日生。自幼少已知以奉養爲職。而傷貧無以<line/>
<페이지 number="ITKC_MO_1237A_B137_604D"/>爲悅。竭力治生。未遑專意爲學。然而才性絶倫。耳所<line/>
一聞目所一覽。無不記得。聖賢之格言至行。率皆口<line/>
誦而心惟之。自能不跲於所行。而猶以文藝之未繼<line/>
家聲爲深恨。嘗謂弟相植曰養親之節。吾當自効。從<line/>
師之學。汝可自勉。無使吾家先德被人笑寂。爲之資<line/>
給遠邇。幾至成就而遽以早歾。府君大傷痛。及不肖<line/>
輩次第生長。又以勉叔父者勉之。凡係迎師取友。書<line/>
冊文墨之事。靡所不用其極。而家務宂幹。不許些少<line/>
相涉。嘗曝煙草遇雨。無人收入。不肖收之未畢。府君<line/>
至遽怒曰曷嘗使汝知此等事。悉取投雨中。蓋慮其<line/>
<페이지 number="ITKC_MO_1237A_B137_605A"/>分力而喪志。使之專一誦讀如此。時疏糲不充。必使<line/>
舂糧遊學。而京鄕赴擧無闕。嘗行遇書冊買之。躬負<line/>
而還。常患頭風而曰聞兒輩讀書聲則便瘳矣。聞蘆<line/>
沙奇先生倡道湖南。命不肖往受學。時不肖年未三<line/>
十。後季弟亦以命同及門焉。每自師門還。必問其所<line/>
得如何。見被手札。喜動于色。凡與兒輩遊而有學者<line/>
待之加等。蓋府君一生聚精會神。在於成就兒輩也。<line/>
赤手治產。務本節用。未嘗貿賤賣貴。以觀時變。凡旁<line/>
歧曲徑。一切殖利者皆不爲。亦未嘗規利斂怨。以行<line/>
刻薄於人也。荒年糓豐年錢。無一分子貸。而雖積年<line/>
<페이지 number="ITKC_MO_1237A_B137_605B"/>只受母。有不能償者亦滅其券。弩末之田土孤注之<line/>
什物必不買。問其所用而助之。每以殉財爲恥。急人<line/>
爲義。及其稍支伏臘。戚姻隣比俱逢畏壘之穰。而識<line/>
與不識。皆家歸之。蓋善爲之先事經紀。俾不至窘。不<line/>
徒以臨時賙卹爲吾惠也。中身返月庄。與再從兩家<line/>
相聚。敦睦無間。檜人曰當挈家從之。而十里亦隣。故<line/>
蹲止云。<문자효과 type="격자"/>今上己卯春。以微疾彌留。四月八日卒。享<line/>
年七十六。葬檜山東麓負未之原。以孝行<문자효과 type="격자"/>贈童蒙<line/>
敎官朝奉大夫。配<문자효과 type="격자"/>贈令人金氏。父士人錫信。令人<line/>
生饒厚之家。及歸盡賣資裝敦匜之屬。以換薄田。躬<line/>
<페이지 number="ITKC_MO_1237A_B137_605C"/>爨勤績。無咨咨色。德厚而行備。治家敎子。皆有法度。<line/>
先府君二年生。後府君四年歿于癸未四月二十六<line/>
日。宗化里板橋酉坐其藏也。府君性至孝。事無咈志。<line/>
行無偭規。室雖懸罄。廚有甘毳。幹蠱之後。父母甚安<line/>
之而忘其貧。癸卯甲辰。疊丁兩艱。哀毁踰禮。不酒肉<line/>
終制。妣墓始葬獅菴古址。矗閫起天水。首尾六年。始<line/>
得帖。誠力殫而產業枵。後緬移檜山白虎嶝庚坐。又<line/>
緬考墓于河東高節村右麓。而其費心力尤多。遠近<line/>
咸稱其誠孝夐人。於弟極有因心之友。而又哀其志<line/>
業未充而夭折也。至老每語及輒哽咽。以次子性宅<line/>
<페이지 number="ITKC_MO_1237A_B137_605D"/>繼其後。劃置義庄。爲子孫異日吉凶需。使性宅主其<line/>
事。次房諸孫皆爲之割田。以爲析箸之資。至於無服<line/>
之宗。亦割田分鏹。優爲顧助。力之可及。無不效焉。人<line/>
之以先事求助者。無不應副。不請而自與者亦多。凡<line/>
事惻怛白直。無些遮蓋緣飾之態。嘗曰不能泛愛衆<line/>
則必有狷狹忮克之私。不能而親仁則不聞責善忠<line/>
告之言。又曰假使剖吾一身而分半對立。亦必有物<line/>
我之私。况佗人乎。此所以克己爲求仁之事也。日用<line/>
猷爲。以豫則立爲三字符。無諂無驕四字。得力最多<line/>
云。男四女一。男長性家繕工監役。次卽性宅<문자효과 type="격자"/>贈童<line/>
<페이지 number="ITKC_MO_1237A_B137_606A"/>蒙敎官。次性宇，性宙。女適鄭熹善。性家生宗奎義禁<line/>
府都事。性宅生在奎，應奎。性宇生贇奎，永奎。壻權雲<line/>
煥，權宅煥。性宙生纘奎，縉奎。壻韓愉，李載夏。宗奎二<line/>
男鏞肅，鏞禹生員。在奎一男鏞建。應奎二男鏞達，鏞<line/>
遠。贇奎二男鏞文，鏞行。永奎二男幼。纘奎一男幼。縉<line/>
奎二男幼。府君見背二十餘年于玆矣。音容已遠。警<line/>
咳莫承。顧念不肖六十年在親膝下。而敎育之恩。一<line/>
如在襁之時。奉養之誠。全無反哺之日者。自古及今。<line/>
惟不肖而已。不肖之罪。不肖自知深矣。府君之期不<line/>
肖深。望不肖遠。隨物之誨。毣毣在心。紹先之訓。耿耿<line/>
<페이지 number="ITKC_MO_1237A_B137_606B"/>在耳。而不肖誠孝淺薄。志氣凡劣。不能奉承萬一。而<line/>
作一庸庸無聞之流。流光不貸。輥到衰耋。贖罪靡策。<line/>
且兆塋大事。尙未論定。阡表汔遲。此何人斯。若一朝<line/>
溘然則府君之幽光潛德。可以垂後者。于何考證。不<line/>
肖爲是之懼。玆於病枕。記憶百一。倩孫起草。將謁文<line/>
於立言君子。而竊惟譔先之道。不仁之罪。甚於不明。<line/>
泣血摭實以識。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_604B" 연계종료="ITKC_MO_1237A_B137_606B"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0050" 자료생성일="2020-10-15" DCI="ITKC_MO_1237A_0180_010_0050_2020_B137_XML">
					<메타정보>
						<제목정보>
							<제목>槐潭趙公行狀 <원주>丁酉</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">公諱重鉉字台彥。吾東望族。咸安趙氏預焉。漁溪先<line/>
生諱旅玄孫曰坦。訓鍊判官<문자효과 type="격자"/>贈兵曹參判。龍蛇之<line/>
<페이지 number="ITKC_MO_1237A_B137_606C"/>亂。敵王愾復父讎。錄原從勳。公七世祖也。時頊，仁壽，<line/>
德基。曾祖祖考諱也。僕正，吏議。祖及考<문자효과 type="격자"/>贈職也。<문자효과 type="격자"/><line/>
英廟乙酉月日公生。幼有至性。親有癠。晝宵不離膝。<line/>
及長志體之養。靡不殫誠。吏議公八袠。歜芰之嗜在<line/>
鯉膾而市亦罕出。每憂難繼。文巖溪上。嘗與伯氏復<line/>
鉉，從弟泰鉉。翛然風咏。時春暄初舒。薄冰未泮。忽見<line/>
冰底魚尾蓰蓰之影。石以敲之。尺鯉躍出。歸而供饌。<line/>
吏議公曰此魚之出此溪。吾所未覩。而况非其時乎。<line/>
又患痰治方。宜貍皮裘。公學設機。一夜獲五貍得效。<line/>
及丁艱。遠近咸稱善居喪。晩年就紫山之陽淙崢佳<line/>
<페이지 number="ITKC_MO_1237A_B137_606D"/>處而誅茅焉。扁其屋曰寒泉。應山名而慕晦菴也。鑿<line/>
池蓄魚。種槐成陰。自號以槐潭。𢾅門斂膝。竱心於晦<line/>
翁書。閒中日月。所得甚多。衍藏幾卷。中遭譆出。而別<line/>
川遊賞記一篇獨傳。璀璨溢眼。所謂一臠知全鼎者<line/>
也。庚辰二月十六日卒。郡南山翼面大川壬坐其藏<line/>
也。妣仁川李氏父某。配權氏父以翼。一女適李有常。<line/>
再娶全義李氏父郁榮。墓公同兆。二男<imghj href="KC06444"/>，▼(氵+虬)。二女姜<line/>
書洛，辛某。<imghj href="KC06444"/>號擊壤亭。文行著。其孫性魯。奉家蹟屬<line/>
公狀德於性家。嗚呼。公之孝旣致異感於少日。公之<line/>
學又能炳燭於晩年。公可謂學有本而孝有終也。義<line/>
<페이지 number="ITKC_MO_1237A_B137_607A"/>不可以不文辭。謹依其來蹟而點綴之。以俟玄晏采<line/>
擇焉。謹狀。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_606B" 연계종료="ITKC_MO_1237A_B137_607A"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0060" 자료생성일="2020-10-15" DCI="ITKC_MO_1237A_0180_010_0060_2020_B137_XML">
					<메타정보>
						<제목정보>
							<제목>處士文公行狀</제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">公諱在伯字章瑞。江城人也。鼻祖曰多省。其生靈異。<line/>
羅朝受貫南平。中祖曰得俊。麗以伯爵移今貫。四世<line/>
而三憂堂諱益漸。吾東綿種。有衣被生靈之功。八世<line/>
而練江齋諱後。私淑南冥曺先生。而桐溪鄭先生及<line/>
朴无悶，河謙齋皆其磋切也。時五賢覯悶而伸理疏<line/>
及躋廡疏。聯諸賢三上蒙允。再傳而中樞諱憲商從<line/>
遊疎齋李先生。世講淵源無替。曰起八曰宗益曰景<line/>
<페이지 number="ITKC_MO_1237A_B137_607B"/>參。曾祖祖及考也。以儒世其家。公系伯父而生父曰<line/>
景華。公生於<문자효과 type="격자"/>純祖乙丑三月八日。十一歲生父歾<line/>
於忍疾。左右勸出殯。公泣曰長者勸稺兒以遺親而<line/>
圖生乎。命苟不融。雖出殯豈能免乎。左右感愧而止。<line/>
及葬會者嘖嘖稱嘆曰孝子童乎。童而老成。墓遠一<line/>
舍。間日必省。柴毁幾危。兩弟尤幼而泣不止。公撫恤<line/>
甚摯。及奉所后慈。滫瀡殫誠。溫凊適宜。片言細事。未<line/>
嘗有少咈其志者。及丁艱情文之備。隣里興歎。謂兩<line/>
弟曰早失庭訓。學不及時。吾昆季豈能爲人乎。以嚴<line/>
師之道。行於兩弟。而使有進就。其仲在質竟有場屋<line/>
<페이지 number="ITKC_MO_1237A_B137_607C"/>聲。睦族恤隣。槩由實心。而力絀於婚葬者。另幫優助。<line/>
俾不愆期。凡人憂虞疾病。視若在己。惻怛形於言面。<line/>
先業贏伏臘而門前卽嶺湖孔塗。賓客家歸之。而舒<line/>
顔款曲。眉睫無痕。其自奉也黜奢務儉。一家之內。或<line/>
有留心於喫著之過度者。必痛責之善誘之。勉使不<line/>
馳於矩彠之外。以至<주석 type="교감주" id="D001">臧</주석>獲亦然。和氣自熊熊焉。晉之<line/>
靑巖。有泉石之勝。移居十稔而還。苕霅之趣也。齋扁<line/>
曰愼默。戒戎好而絶雌黃。手書孝友節儉。守而勿失<line/>
八字。示子姓。晩年抱西河冤於長督。雖師東門吳而<line/>
自無悰况。聚賓朋遣日有年矣。以辛巳二月二十六<line/>
<페이지 number="ITKC_MO_1237A_B137_607D"/>日卒。壽七十七。弔者皆流涕。葬之十年。緬于理明山<line/>
癸坐。前後會葬皆數百。輿儓及行旅識與不識。設奠<line/>
路上者多。妣河氏考大中。生母姜氏父爾雋。姜河皆<line/>
貫晉。公再娶。前河鑅女。後姜師贇女。河無育。姜出四<line/>
男一女。男政鎬，履鎬，晉鎬，弼鎬。女適府使海州鄭圭<line/>
錫。公以厚德喜施。令譽鬱於隣鄕。性家嘗與河君載<line/>
文踵門而心醉者雅矣。今弼鎬請狀德懇懇。禮辭文<line/>
譾。義難瘖善。據狀點綴。以俟立言家采擇焉。謹狀。</단락>

						</내용>
					</본문정보>
					<주석정보>
						<주석항목 id="D001" type="교감주">
							<주석명>臧</주석명>
							<주석내용>저본에는 '藏'으로 되어 있다. 문집 말미의 정오표에 근거하여 '臧'으로 수정하였다.</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_1237A_B137_607A" 연계종료="ITKC_MO_1237A_B137_607D"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0070" 자료생성일="2020-10-15" DCI="ITKC_MO_1237A_0180_010_0070_2020_B137_XML">
					<메타정보>
						<제목정보>
							<제목>竹坡文公行狀 <원주>丁酉</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">公諱在琳字而瑞。按家狀鼻祖天人也。降于湖南南<line/>
<페이지 number="ITKC_MO_1237A_B137_608A"/>平大澤巖上石函中。紫氣覆焉。新羅王望氣而求之。<line/>
命縣主鞠焉。以函面丹書之祥。賜姓曰文而貫南平。<line/>
官止大阿飧大國師。贈三重大匡三韓壁上功臣南<line/>
平開國伯諱多省諡武成。麗之中葉。平章事諱克謙<line/>
諡忠肅。勳蹟炳麗史。三傳而諱得俊封江城伯。移籍。<line/>
四傳而三憂堂諱益漸左司議右文館。使于元謫南<line/>
荒。得木綿種還。東人亦賴。罔僕我<문자효과 type="격자"/>朝。太宗世宗追<line/>
封江城君。加<문자효과 type="격자"/>贈上相諡忠宣。子孫世居江城。八葉<line/>
而<문자효과 type="격자"/>贈軍資監正諱後號練江齋。於南冥曺先生爲<line/>
私淑。而桐溪鄭先生，河謙齋，朴无悶其從遊也。以親<line/>
<페이지 number="ITKC_MO_1237A_B137_608B"/>塋在昆移居金城。萬曆甲辰夏。與省內諸賢。爲先正<line/>
五賢叫閤伸理。又上躋廡疏三度蒙允。詳疏儒錄。至<line/>
孫僉知中樞諱憲商。及疎齋李先生門。識正而學成。<line/>
卜居河東稷田。公之五世祖也。應聖，起八，宗海，景德<line/>
四世諱也。克紹家學。<문자효과 type="격자"/>正廟己酉月日公生。幼有端<line/>
序。未冠文華已發。竟噪於詩。屢發鄕解而南省之蹶<line/>
數也。孝奉二親。承順無咈。而及丁兩艱。持制欒欒。衰<line/>
絰暫不離身。三年內。家間婦女不得見其面。省塋課<line/>
日靡闕。毁瘠屢危。子弟深慮而少進鱻薧則却而責<line/>
之曰。吾年未及衰謝。吾病不至沉劇。豈可犯禮訓乎。<line/>
<페이지 number="ITKC_MO_1237A_B137_608C"/>卽吉全拋擧業。秖讀古書自娛。遍訪嶺湖之名人魁<line/>
士而滋以麗澤。至於山顚水涯幽境奧區。無不屨及<line/>
而襟韻翛然出塵。遠近之識與不識。聞風踵門者無<line/>
虛日。公接遇以禮。常曰朋友道喪。職由不能久敬。手<line/>
寫冊子至數十餘卷極楷正。家禮一部尤所致精。柳<line/>
進士宜漢服其好禮之誠。題於卷尾而嘆賞焉。尋常<line/>
言語。不及家產。人或勸之以遺子孫之計則笑曰子<line/>
不聞籝金不如一經之語乎。古人旣分輕重。後生何<line/>
敢舍重取輕乎。每値喪餘之日。哀痛如袒括。至於功<line/>
緦之忌日亦去肉。碧巖公從祖叔父也。每朝必晉謁。<line/>
<페이지 number="ITKC_MO_1237A_B137_608D"/>老猶不廢。亦孝源之旁流也。訓子以德行本文藝末<line/>
爲主。而蘉之以仔細讀書心得躬行。著居家節目二<line/>
十四條。讀之令人斂袵起敬。來學者數十人。皆有雅<line/>
飭之容。自號竹坡。以庭實數竿也。戊申正月十四日<line/>
卒。卒之夕神氣不濇。顧子弟曰今夕非從祖祖妣忌<line/>
日乎。汝輩可往參祀。遂起題自挽一首。至頷聯氣絶<line/>
復甦。足末句。從容而逝。踰月某日。葬府西鷹峯十二<line/>
峙子坐。會葬數百人。加麻者亦多。河愧窩大觀晉之<line/>
聞儒。公外祖也。妣有女士行。配泰安朴旨說女。孝於<line/>
尊章。宜于室家。男三大欽，奎欽，孝欽。女一壻鄭洛鉉。<line/>
<페이지 number="ITKC_MO_1237A_B137_609A"/>孫曾多不盡錄。公之曾孫勖東奉遺稿一卷。屬性家<line/>
讎魚魯。且請狀行之筆。惡昏瞀姑舍。人卑言輶敢乎<line/>
哉。禮辭不獲。謹依來狀而略綴如右。謹狀。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_607D" 연계종료="ITKC_MO_1237A_B137_609A"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0080" 자료생성일="2020-10-15" DCI="ITKC_MO_1237A_0180_010_0080_2020_B137_XML">
					<메타정보>
						<제목정보>
							<제목>寒齋許公行狀</제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">公諱<imghj href="KC07519"/>字孝應。姓許氏金海人。世系在公之祖濂湖<line/>
公諱澮行狀。考諱栕。三娶尹氏閔氏曺氏。公尹出也。<line/>
<문자효과 type="격자"/>純祖辛酉九月十三日公生。肧胎前光。慧竅夙闢。<line/>
舞至象勺。頭角已嶄然。自敵以上有意砥行者。皆折<line/>
輩行而與之往還唯諾。推以畏友焉。孝友尤所天植。<line/>
而鄕黨騰人不間焉之譽。弱冠以後。便矢于心曰士<line/>
<페이지 number="ITKC_MO_1237A_B137_609B"/>之立志。自有其道。豈可劓之於功令之業哉。卽拋之<line/>
不吝。小學及心近等書。皆所棗歜。而宋子大全亦畢<line/>
生家計也。世目以濂湖之庭。芝蘭玉樹。顔其攸芋曰<line/>
寒齋。取松柏後凋之義也。素貧而行。守士之常。而人<line/>
不見其些兒戚戚之色。孝奉繼妣。陔蘭馨餐。白華絳<line/>
趺。公之謂乎。<문자효과 type="격자"/>哲宗癸亥三月六日卒。享年六十有<line/>
三。葬上寺里雷洞大聽原子坐。配河氏父諱鏶。台溪<line/>
先生諱溍七世孫。忠養尊章。閭里譽歎以出天孝婦。<line/>
八十一歾。竁宜春德谷山多村負丙原。男女各一。男<line/>
駿以將作郞中別試。進士盧應鈺其壻也。將作生一<line/>
<페이지 number="ITKC_MO_1237A_B137_609C"/>男六女。男萬翿幼。女姜桓，全哲模，趙鏞九餘幼。嗚呼。<line/>
士於文武間。得陞朝籍則事業無論大小。玄晏之筆<line/>
自有攟遴之說而不則施於家而已。孔子曰惟孝友<line/>
于兄弟。是亦爲政。吁行孰大於是。公旣庶乎則豈非<line/>
孟子所稱善士之尙友古之人者耶。今於將作尤可<line/>
驗。昌黎所謂不贏其躬。以成其後者也。皋鳴之榮。屋<line/>
潤之資。大爲遠近所豔。不食之報未艾之慶。吁其至<line/>
矣。濂湖之狀德。性家旣猥撰。烏可更辭於寒齋之狀<line/>
哉。家狀甚略。可見公之平日謙恭踐實之遺芬。未沫<line/>
於家庭聞見。而然但仰副謬屬者。敢曰有直而不華<line/>
<페이지 number="ITKC_MO_1237A_B137_609D"/>哉。是愧是愧。謹狀。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_609A" 연계종료="ITKC_MO_1237A_B137_609D"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0090" 자료생성일="2020-10-15" DCI="ITKC_MO_1237A_0180_010_0090_2020_B137_XML">
					<메타정보>
						<제목정보>
							<제목>雙洲鄭君行狀 <원주>庚子</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">進士鄭君舜文甫名泰元。後改世敎。雙洲號也。首陽<line/>
氏著于京。而忠毅公農圃先生諱文孚。壬燹有平北<line/>
勳。子生員鳳谷諱大榮。遂南遜于晉。鼓山任先生撰<line/>
墓碣。生諱有禎號鳳岡<문자효과 type="격자"/>贈承旨。尤菴宋夫子贊其<line/>
孝友。梅山洪先生狀其事行。生諱楫進士號四無齋。<line/>
生諱相虎號東野。兩世碣皆鼔山所撰。東野首疏請<line/>
兩宋先生陞享聖廟。又疏請誅六賊伸辨四忠。士論<line/>
韙之。於君爲五世。以下四世皆克趾先美。經臣，行毅，<line/>
<페이지 number="ITKC_MO_1237A_B137_610A"/>志善，匡學其諱也。君以<문자효과 type="격자"/>純祖甲申生。幼而聰慧。不<line/>
喜與凡兒遊。惟耽愛書策筆墨。五歲入學。文理日進。<line/>
八歲受小學。能自立課程。又善屬文。時有警拔語。十<line/>
歲丁內艱。居戚持制如老成。成童族兄芝窩奎元要<line/>
與同學。遂相託以道義之契。弱冠爲文贄謁梅山門<line/>
下。請問爲學之要。先生敎以主忠信爲三字符。以贄<line/>
文擧似韓立菴運聖曰文學夙成已如此。贐五律一<line/>
首以奬勵之。同門尹錫喜嘗以誠信說來質先生。顧<line/>
謂曰君試爲我替答。君乃條辨以進。先生頷可。將退<line/>
述志呈一律。先生諷咏以賞之。手書二絶酬之。有遙<line/>
<페이지 number="ITKC_MO_1237A_B137_610B"/>憐玩樂無竆趣。鳴鳥幽花春意長之句。壬子遭師喪。<line/>
帶絰之禮。挽祭之文。極致事一之誠。遂從嗣子鼇谷<line/>
公及同門鼓山，三溪兩丈。講確緖論。書疏不絶。<문자효과 type="격자"/>哲<line/>
宗壬戌。民變大起。詔求田軍糴三政捄弊之策。詢于<line/>
朝野。君草對數千言。反覆乎天人相與之際。而以人<line/>
主一心爲祈天永命之本。極陳更張矯救之方。以行<line/>
至公尙節儉結之。主牧鄭公冕朝亟歎以爲名論。甲<line/>
戌春。與成錫煦等上疏請復萬東廟。其略曰太一肇<line/>
判。厥有陰陽。陰陽一氣。或消或長。剝復互根。否泰相<line/>
因。而世道之汙隆。人事之廢興。於是乎係焉。此蓋氣<line/>
<페이지 number="ITKC_MO_1237A_B137_610C"/>數推敓自然而然者也。嗚呼。皇明屋社。卽天地飜覆<line/>
之運也。淸虜入主中國。而四海腥塵。九野沍寒。時則<line/>
陽消而陰純之會也。一綫微陽。獨寓於靑丘一域。刱<line/>
明春秋之義。深懷復雪之志。旣設大報壇。以寓<문자효과 type="격자"/>朝<line/>
家風泉之感。又建萬東廟。用薦士民俎豆之誠。章正<line/>
理於旣蝕之中。葆貞節於隆寒之後。則庶幾乎陽道<line/>
之漸長而羣陰退縮矣。皇廟之創設。已爲百六十二<line/>
年之久。而今焉存壇而廢廟。廟址鞠爲茂草。縟儀混<line/>
成陳迹。于時厄運。亦不可不謂陽消陰長之漸也。到<line/>
今日修擧闕典。用復舊規。傾否而回泰。消剝而敦復。<line/>
<페이지 number="ITKC_MO_1237A_B137_610D"/>以體扶陽之義者。惟在乎大聖人一轉移之間云云。<line/>
自<문자효과 type="격자"/>上特敎復設。又疏請復華陽書院。極言<문자효과 type="격자"/>孝宗<line/>
大王薪膽復雪之志。春秋尊攘之義。尤菴協贊之誠。<line/>
遂菴奉承之道。具陳無遺。<문자효과 type="격자"/>上特賜優批。丁丑秋。約<line/>
諸友登方丈天王峯。唱酬盈軸。己卯中司馬。前此屢<line/>
解屢屈。至是始以公榜獲雋。晩春與數三友遊西京。<line/>
登花石亭。仰栗谷之遺風。過善竹橋。慕圃隱之忠義。<line/>
遍觀朴淵諸勝而有紀行。庚辰自<문자효과 type="격자"/>上命道臣帥臣<line/>
擧文學之士。矗閫趙公羲贊薦于朝。知州亦薦于嶺<line/>
臬。未及調用。遽以八月二十九日卒。享年五十七。州<line/>
<페이지 number="ITKC_MO_1237A_B137_611A"/>南杻谷里望洞乾坐其藏也。妣平山申氏。三洲處士<line/>
顥仁其考也。配朔寧崔碩默女。兩世壼儀俱賢。生三<line/>
男。長達錫娶晉陽鄭桓奎女。次祺錫娶安東權秉太<line/>
女。季欽錫娶金海金顯聲女。達錫二男泰寅，泰憲。二<line/>
女壻權聖容，李道承。君生於累世文獻之家。又早得<line/>
師儒爲之依歸。軔發正路。學有淵源。而造詣之深。樹<line/>
立之卓。可謂傑然者矣。亦言其著行則其事親也。自<line/>
以早失所恃。未及致養。爲終身至痛。事先公盡其愛<line/>
敬。雖極貧窶而必有甘旨。先公老境長淹床玆。君左<line/>
右就養。承順無違。溷深之具。未嘗委諸僕役。及病日<line/>
<페이지 number="ITKC_MO_1237A_B137_611B"/>臻。不解帶不交睫者數十日。時本府餽肉而先公不<line/>
能食。君遂自斷肉。以至終喪。廟必晨謁。墓必歲再省。<line/>
忌日擧哀如袒括。節朔薦獻如儀。尋常語及必於邑。<line/>
其蓮榜日。感淚如注。其述先也忠毅公墓闕顯刻。君<line/>
倡諸宗立之。自記碑陰。補原文之闕。執義公墓碣亦<line/>
多攜貳之論而賴君調停。又合議追具諸先塋祭田<line/>
及石物之闕。先世文字。雖零言隻句。必裒稡成編。自<line/>
虛菴以後世有稿。農圃舊集多闕誤。又無凡例。君綴<line/>
葺讎校以成完本。鳳岡公以下累世狀碣。皆得當世<line/>
儒賢之筆。可傳於後。殘篇敗冊。盈架溢庋。每指以爲<line/>
<페이지 number="ITKC_MO_1237A_B137_611C"/>累葉傳家之寶只此耳。處宗黨必盡惇睦。訓子弟必<line/>
嚴法程。閨門雍穆而謹於有別。接人無親疎而推以<line/>
至誠。謙恭樂愷。與物無競。而至義理關頭。凜然有不<line/>
可犯處。平生尊慕栗尤兩先生。論理氣必宗栗翁。而<line/>
尤以尤翁之事功爲大。寤寐景仰。時或夢見。又嘗夢<line/>
見諸葛武侯。皆有記夢詩。於尊華攘夷衛正斥邪。常<line/>
炳炳焉。屢形於詞章。手摹崇禎皇帝非禮不動四字。<line/>
藏之皇廟。撤享後常切痛恨。至有儒疏之擧。在京値<line/>
大報壇薦享。有寓感詩一篇。嘗訪鼓山。見其五歲兒<line/>
不近胡錢。不效編髮。大加歎賞。遂和鼔山詩曰五歲<line/>
<페이지 number="ITKC_MO_1237A_B137_611D"/>春秋義。東方有一兒。皇明遺老在。歌和首陽薇。洋倭<line/>
之物。一不近身。文字上不用淸年號。聞倭米多泊海<line/>
港。每誦莫饋海西民。首陽薇蕨綠之句以警人焉。於<line/>
書非不博洽。而經子之外。好讀朱宋兩賢書。以直之<line/>
一字。爲聖賢相傳眞訣。作直字說以自箴。且以石潭<line/>
家居戒辭。華陽客位咨目。揭之座右。朝夕省覽。病俗<line/>
禮之多訛。與芝窩講定四禮儀。士友共行之。與同門<line/>
諸賢辨明理氣心性等說。無慮數百千言。爲文章華<line/>
贍鍊熟。操筆立就。雖倉卒間酬唱短絶。亦不遺棄。必<line/>
手寫藏之。其用心之勤如此。遺稿巾衍藏二十餘冊<line/>
<페이지 number="ITKC_MO_1237A_B137_612A"/>云。余於君爲髫齔之交。簋缶相與之誼深。切琢相資<line/>
之功富。梅門亦嘗一遭同進。參廁講論之末。以至場<line/>
屋同苦。山水同樂。又不可一二數。實五十年切友也。<line/>
泰寅爲講先誼。奉其先人所述家狀。屬余以狀德。烏<line/>
可辭諸。就加撮略如右。以需玄晏家之采擇云爾。謹<line/>
狀。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_609D" 연계종료="ITKC_MO_1237A_B137_612A"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0100" 자료생성일="2020-10-15" DCI="ITKC_MO_1237A_0180_010_0100_2020_B137_XML">
					<메타정보>
						<제목정보>
							<제목>抱甕盧君行狀</제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">君名兢壽字時用。豐川其望而天嶺世家也。其遺胤<line/>
參奉正鉉。以余爲其先友而詳知平日事行。屬狀草<line/>
以修潤焉。余老昏閣筆硯。而於此不忍辭君之久。先<line/>
<페이지 number="ITKC_MO_1237A_B137_612B"/>世德歷載先碣。且於家學十圖詳焉。曾祖諱喆國。宋<line/>
櫟泉門人。以孝<문자효과 type="격자"/>贈旌。祖諱錫宗早世。考諱光稷孝<line/>
貤司憲府監察。監察公童年奉母寓外宅於晉之雲<line/>
谷。聘河公采浩之女。生二女及君。君方幼而河氏沒。<line/>
監察公自少輪翮邁倫。治生搰搰。化寠致贏。敎子之<line/>
方。嚴慈並濟。不使放一步於矩彠之外。君能怡愉承<line/>
順。未嘗少咈親志。無愧古之父子間知己。雲谷之齋。<line/>
功令鉅手每夏必盛會。君就而學焉。才諝酋酋。輒駕<line/>
上駟。竟以癸酉春陞庠而監察已不在。君以是痛恨。<line/>
自後跡遂絶於大科場屋。意不萌於初仕蹊徑。人或<line/>
<페이지 number="ITKC_MO_1237A_B137_612C"/>勸之。笑曰小成幸副親望。更何求哉。監察垂老。常切<line/>
戾瀆之夢。君克體先意。搬還介坪先庄。身屋俱潤。文<line/>
學雙美。一家之和氣盈矣。四境之英譽馳矣。樂歲儉<line/>
而有節。荒年積而能散。庇族恤姻。施過萬繦。賙隣濟<line/>
交。潤及九里。先塋四世龜趺螭首。觀者稱美。各位土<line/>
田優供豐籩腆豆而獨出自己之力。不添諸族之助。<line/>
一念不弛。懼先業之隳。百務不惰。慮吾事之落。不恃<line/>
鞏革之安。常懷苞桑之戒。深恥趍羶附炎。自甘抱朴<line/>
鞱光。以是怨寡於悅。實浮於華。德基旣膴。晩福愈泰。<line/>
昃離康健。天餉孔厚。享年七十有七。以己亥九月二<line/>
<페이지 number="ITKC_MO_1237A_B137_612D"/>十六日卒。葬某山某坐之原。嗚呼。亦言公之行。孝謹<line/>
愨實。宅心淵冰。律己錦絅。治家之法。得威如之吉。接<line/>
人之道。有薰如之和。斲雕刲僞。持方處圓。皆人所不<line/>
及。而自號抱甕。取方外漢陰之語。戒其機心機事也。<line/>
爲念數世之喫貧。遇好衣異饌之所未嘗奉親者。不<line/>
近於體不納於口。暇日屨及於西疇之間。勸童僕耕<line/>
耘無失時。詔兒孫必課日。日用云爲。皆不越本分事。<line/>
劬書綴辭。蓄之淹博。發之煒燁。需用之場。可謂誰之<line/>
不如。而談論之際。必曰我未能焉。謙己推人而循循<line/>
雅飭之容可挹。余竊念君極精緻。規模一定。余甚疎<line/>
<페이지 number="ITKC_MO_1237A_B137_613A"/>脫懶散。宜乎枘鑿不相入。而芥爲珀拾。玉取石攻。以<line/>
芄佩之相好。到缶歌而不渝。君之不寁舊之義。職此<line/>
可知。安東權氏睦中女其配也。事舅孝從夫順。敎子<line/>
女慈不掩義。御婢僕惠得其懽。勤效日著。產殖歲增。<line/>
余於雜佩。知其賢也。歿先於君二十二歲。某山某坐<line/>
其竁。二男長卽參奉。次周鉉禁府都事。二女壻鄭宅<line/>
敎，趙東奎。都事側室男琦鉉。參奉娶鄭煥文女。生一<line/>
女適林苾煕。繼配許氏亦生一女適愼宗三。三配文<line/>
氏生某某皆幼。都事娶參議閔致完女。生五男一女。<line/>
長娶朴餘幼。鄭三男二女。娶某嫁某。趙一男一女。鏞<line/>
<페이지 number="ITKC_MO_1237A_B137_613B"/>和進士。女適許。餘慶有未艾也。狀草甚略。附以余所<line/>
知者。敍次之如右。又於碣文互出。宜參看焉。謹狀。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_612A" 연계종료="ITKC_MO_1237A_B137_613B"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0110" 자료생성일="2020-10-15" DCI="ITKC_MO_1237A_0180_010_0110_2020_B137_XML">
					<메타정보>
						<제목정보>
							<제목>宗衡趙君行狀 <원주>乙未</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">麗社旣屋。罔僕義士曰有杜門洞七十二隱。而天嶺<line/>
之德谷趙先生爲其首。先生諱承肅。蓋於望咸安之<line/>
趙先鳴焉。寶文閣直提學栗亭公諱從禮。以先生第<line/>
三子。入<문자효과 type="격자"/>我朝顯。后有禦侮將曰殷福。壬辰殉節功<line/>
臣也。子曰碩僉樞也。始入于昆。僉樞子曰命龜。孫曰<line/>
斯毅。曾孫曰安億。致家埒素封。鬱爲一省聞家。四世<line/>
而曰性魯進士號鳳岡。南士之傑。積而能散。好行其<line/>
<페이지 number="ITKC_MO_1237A_B137_613C"/>德。洪洪厥聲。驚𤒺一時。其配鄭圃隱之裔煥世之女。<line/>
行足爲婦師。以<문자효과 type="격자"/>純祖甲申三月二十六日擧君。丰<line/>
姿可念。慧竇夙開。嶄然頭角。童而老成。承順親志。油<line/>
油翼翼。絶無遨放蹉跌之迹於繩墨之外。甫踰弱冠。<line/>
己亥甲辰間六年而荐丁內外艱。繭梅之容。疏饘之<line/>
節。前後俱得善居喪之稱。君初名基鏞。後改膺奎字<line/>
鳴遠。<문자효과 type="격자"/>哲宗壬子中進士。<문자효과 type="격자"/>今上丁卯陞北部參奉。<line/>
以基鏞也。司宰監主簿，溫陵令，敦寧府判官，社稷署<line/>
令，肇慶廟令。又社稷署令，慶基殿令，典設司別提，尙<line/>
衣院主簿，內贍寺主簿。以膺奎也。友愛過人。而仲▣<line/>
<페이지 number="ITKC_MO_1237A_B137_613D"/>奎呻宿病。醫藥無間己疾。季▣奎得司馬旋斡。屢析<line/>
己箸。奉先之誠。敦族之誼。賙竆之風。待賓之禮。克幹<line/>
先蠱。不偭先規。門戶之光。熊熊。弟妹子女之昏嫁。皆<line/>
省內名族也。閒嘗移寓丹之丹溪。自丹移入京闉。住<line/>
觀象監峴。黔四年突。至壬午還鄕。止于山陰之智谷。<line/>
遭繼母姜氏憂。衰境猶執禮。卽吉飢甘婉孌。樂寓泓<line/>
崢。林下婆娑。自號宗衡而發於嘯詠之餘者。衍藏止<line/>
一卷。得年六十有八而卒辛卯八月十六日也。葬昆<line/>
之鵲島古來谷五代祖墓右麓負亥原。淑人善山金<line/>
若欽女。有賢行。君宦遊之日。爲良轉運使。先君歾幾<line/>
<페이지 number="ITKC_MO_1237A_B137_614A"/>年。至是遷竁而祔右。男一鏞韶將作郞。壻一李道徵<line/>
也。鏞韶娶眞寶李建相女無子。系以從父弟鏞九子<line/>
翊濟。於戲。程子曰一命之士。苟存心於愛物。於人必<line/>
有所濟。噫君之資級履歷雖多。率皆鮎竿蟻磨而任<line/>
作芻牧。未試恢恢之刃。省非薇柏。未封諤諤之章。昔<line/>
人不有郞潛之顔駟乎。然赤心供職。洗手奉公。愛物<line/>
濟人。可稱者多。朝著同舌賢之。而彼不免簠簋之誚<line/>
者。何以忍恥哉。蓋君能鋤膏粱之色。持雅飭之容。而<line/>
喜與咬菜看書者遊。此其所難也。權醉蓮推以過人<line/>
之才。鄭雙洲許以需時之器。余亦有一斑之窺曰腰<line/>
<페이지 number="ITKC_MO_1237A_B137_614B"/>下有骨而崷然帶氣魄者。鳴遠其庶幾乎。以若身器。<line/>
抱而長逝。衆所嗟惜。然能恥乞墦者。可不如是乎。顧<line/>
念疇昔。京鄕之齊鞅。山水之接武。逢則倒囷廩。別則<line/>
替竿牘。屬雖遠宗。情同近派。而重以雌甲之契。今於<line/>
將作之請狀行也。豈可以不文耄昏辭。撮其平日相<line/>
悉者如右。俾取裁于立言君子云爾。謹狀。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_613B" 연계종료="ITKC_MO_1237A_B137_614B"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0120" 자료생성일="2020-10-15" DCI="ITKC_MO_1237A_0180_010_0120_2020_B137_XML">
					<메타정보>
						<제목정보>
							<제목>二樂堂金君行狀</제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">金君允瑞久要也。沒已十四年矣。去年秋。其胤弁泰<line/>
權以芸牕朴公所撰碣文示余。其文證余作狀行。余<line/>
實無作也。其間有轇轕之端。而然請余追作以實之。<line/>
<페이지 number="ITKC_MO_1237A_B137_614C"/>今又遣其子某以書申之。實有所不可辭者。據碣麗<line/>
代太子少保曰存中封龍宮君。是爲龍宮金之上祖。<line/>
我<문자효과 type="격자"/>朝訓鍊奉事曰彥候。始居河東。再傳而<문자효과 type="격자"/>贈戶<line/>
曹佐郞曰太白。以壬亂殉節。祠于晉陽。是君九世祖<line/>
也。南郁，弘甲，致聲，守寶。高曾祖考諱也。而祖<문자효과 type="격자"/>贈戶<line/>
曹參議。考<문자효과 type="격자"/>贈童蒙敎官。妣利川徐氏宗八女。<문자효과 type="격자"/>純<line/>
廟辛卯三月二十四日君生。自幼有愛親之良能而<line/>
端序可觀。甲子赴慶科。行未十里。忽泣而語其同行<line/>
曰今行親命也。而足自趑趄。吾不知吾心也。果未返<line/>
面而母夫人辭世。前日之泣。其庾孱陵之動心乎。壬<line/>
<페이지 number="ITKC_MO_1237A_B137_614D"/>申敎官公病革。公爲壇於屛處而禱于天。寤寐間依<line/>
然有七老人現形于前曰。我等天上七宿也。實嘉乃<line/>
誠而天命難回。特來相慰。是夜又夢隣人告之此事。<line/>
古所未聞而誠絶異之蹟也。鄕儒之聯狀請旌褒。可<line/>
見公議不泯矣。奉伯氏如嚴父而治生抄忽之事。必<line/>
稟而行之。御家敎子。敦宗卹竆。實有人所不及者。比<line/>
隣近閈待而擧火者多。里有一竆傖遭重疾至七八<line/>
載。爲之資給衣食。甚至手調藥餌。使之甦焉。一過客<line/>
病痢幾殊。殺猪捄之而送焉。濟人之誠至矣。中歲廢<line/>
擧業。愛頭流山水之勝。結廬於銅峴花溪之上。顔之<line/>
<페이지 number="ITKC_MO_1237A_B137_615A"/>以二樂。知舊多以聲詩賞其韻致焉。甲申五月十二<line/>
日卒。享年五十四。葬某山某坐之原。配南原梁天民<line/>
女。男長斗權生員系伯父。次禧權儒。季卽泰權武科。<line/>
女鄭祈永生員，李承弼，徐永祺其壻也。嗚呼。君於孝<line/>
旣有絶人之蹟。而芸牕之筆足以不朽矣。羣行之焯<line/>
焯略之而點綴如右。謹狀。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_614B" 연계종료="ITKC_MO_1237A_B137_615A"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0130" 자료생성일="2020-10-15" DCI="ITKC_MO_1237A_0180_010_0130_2020_B137_XML">
					<메타정보>
						<제목정보>
							<제목>二弟橫溝處士行狀</제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">君名性宅字仁叟號橫溝。吾兄弟四人。君仲也。吾趙<line/>
系咸安而顯麗代。我<문자효과 type="격자"/>端宗朝貞節公漁溪先生諱<line/>
旅。卽生六臣之一也。子諱銅虎郡守<문자효과 type="격자"/>贈參判。德望<line/>
<페이지 number="ITKC_MO_1237A_B137_615B"/>重一世。七子文武各三蔭一。朝野稱多福君子。四傳<line/>
而諱益道號道谷。以武宣傳。立節於适變。<문자효과 type="격자"/>仁祖特<line/>
賜岳武穆精忠錄以褒之。<문자효과 type="격자"/>英廟朝贈兵曹參議。享<line/>
道溪祠。一門十忠。菀爲嶺之望。曾祖諱經鎭有文行<line/>
而早世。配文氏同日同時殉烈。<문자효과 type="격자"/>朝令復其戶。祖諱<line/>
澳有潛德。考諱匡植以孝<문자효과 type="격자"/>贈童蒙敎官。妣令人金<line/>
氏錫信其考也。叔父諱相植。叔母李氏宗式女。內外<line/>
俱早歾。君纔齔。先君命君系焉。君以<문자효과 type="격자"/>純祖丁亥十<line/>
一月七日生。岐屹而異凡。弱不好弄。在醜不爭。讀書<line/>
不待敎督而自不怠。安詳凝定。儼有老成樣。早習時<line/>
<페이지 number="ITKC_MO_1237A_B137_615C"/>文。大肆力於諸子百家。弱冠得場屋聲。大比鄕解連<line/>
魁。兩式竟見屈。乃慨然曰此不足以了我一生。遂更<line/>
取四子及洛建羣書。潛心溫理。循環熟複。從事於居<line/>
敬竆理之科。積久孜矻。深有自得之趣。孝友之行。孩<line/>
提良能也。一生無子弟過。得親歡心。不見以君故有<line/>
皺眉時。有室以後。雖曰各爨。而常不離親側。洞屬靡<line/>
懈。及親有癠。扶持保護。<주석 type="교감주" id="D001">竭</주석>誠湯劑。或至數十日不解<line/>
帶不交睫。己卯先考棄不肖等。君哀毁幾至滅性而<line/>
能遵禮不怠。及葬曰吾之出系。只奉祀耳。親之鞠育。<line/>
吾之侍奉。本生而已。本生喪廬墓。先儒有行之者。且<line/>
<페이지 number="ITKC_MO_1237A_B137_615D"/>長子無廬墓之文。仲子以下乃可。吾不行之。吾無伸<line/>
情處。迺廬焉。薪水自給。不許婢僕隨之。子姪輩爲之<line/>
遞直。而叔季迭往同處。必以朔望來參饋奠而問安<line/>
慈闈。不略至其家。路有川。川邊人爲之築石矼。題以<line/>
孝子渡。屢見虎來宿廬側。有鴟攫雉投之廬前。來供<line/>
朔奠。癸未丁內憂。又廬于墓。能自盡於禮。殯而𩜾粥。<line/>
期而菜果。禫前不酒肉一如前喪。時君年滿六旬前<line/>
後。六年無一日離廬。自後省掃無曠月。喪餘食素旣<line/>
其月。朔望參謁。非疾病無闕焉。奉祀之儀。生養家如<line/>
一。盡誠鱻薧之裁割。器皿之洗滌。以至烹飪之節。必<line/>
<페이지 number="ITKC_MO_1237A_B137_616A"/>躬親監視。僾肅之思。愨著之容。必致如在焉。曾祖以<line/>
下墓闕石物。並議修具。兄弟共力而君尤殫誠。先蹟<line/>
頗散逸。君廣蒐成冊以藏之。所後家庶弟夫妻染癘<line/>
相繼而亡。居距二十里。君卽往不避。親莅襲斂。不委<line/>
他人。嫁娶遺息。無異己出。屢析產以給之。婦弟二人<line/>
俱早歿而家甚窶。君極力助扶。不顧己之艱絀。丙子<line/>
大饑。丐口二百餘。朝夕無闕。君亦自救不贍。乃以蘿<line/>
葍和米豆煮粥。躬親監勅。勺其稀稠而手自分贛。一<line/>
瓢爲槩。均若稱錘。俾無向隅。自秋後至明年麥熟乃<line/>
止。村之案山曰佳士。山下一灣曰道德川。抱村而流。<line/>
<페이지 number="ITKC_MO_1237A_B137_616B"/>川之左有一片奧區。崖石頗勝。營起亭榭。塗墍甚精。<line/>
與家相對。若近而遠。水至亭前而泓。夜來星月涵泳<line/>
於鏡中。故扁之曰涵月亭。朋執之有文者。爲之記若<line/>
詩盈箱。諸生之向學者。依白鹿洞講規。春秋講會。頗<line/>
彬彬可觀。嚶鳴沽醑。每不負佳辰。而姜衾陳幃。天倫<line/>
樂事。足以忘年數之不足矣。君自經草土㬥衰白。得<line/>
年六十四。忽以微恙棄我而逝。庚寅二月二十八日<line/>
也。嗚呼。昔我五世祖府君晩年失視官。其弟反觀齋<line/>
公晝宵相依。飮食衣服之節。一一指告。及反觀公歿。<line/>
府君哭之曰爾爲吾目。爾爲吾耳。爲手爲足。而今亡<line/>
<페이지 number="ITKC_MO_1237A_B137_616C"/>矣。吾之今日情境。何異於是。君於屬纊日。神精猶不<line/>
亂。平日之神完氣定。此可見矣。君平日絶不服用洋<line/>
倭之物。故襲斂諸件染色。亦非土產不用。四月十日<line/>
葬于亭後咫地負艮之原。吾使之卜此者。慰君不忘<line/>
亭也。吾與君各手抄公穀春秋。君未及卒業。吾令兒<line/>
輩續成之。君嘗蓄一張琴。今懸在亭壁而無鼓之者。<line/>
豈所謂人琴俱亡者歟。鄕道儒龥君實行。竟達天聽。<line/>
五月蒙童蒙敎官之<문자효과 type="격자"/>贈。世謂近來此銜。惟橫溝無<line/>
愧。橫溝是宗叔澹人公敏植氏所命。澹人蓋京中之<line/>
邃學重望。嘗見訪許君以實學。取洞名月橫而意寓<line/>
<페이지 number="ITKC_MO_1237A_B137_616D"/>橫渠先生云。君好蓄書冊。削衣貶食以買之。而不買<line/>
異端不正之書。手口無停披絶吟之時。而雜書不掛<line/>
眼。近思錄及大學或問。尤用竱心之功。而病小註之<line/>
細而難看。手寫大字讀之。尤<주석 type="교감주" id="D002">深</주석>於禮學。原原本本。至<line/>
於襍服之節。用於家及於鄕。質疑就正之自遠來者<line/>
甚衆。性本𥳑默。人謂橫溝一日所言。多則一言半。然<line/>
胷中之涇渭甚明。皮裏之春秋甚備。人不可以疑似<line/>
眩之。體不設邊幅之容。口不出畦畛之言。溢於面貌<line/>
者渾是眞淳之氣。行則不詭不隨。心則不忮不求。平<line/>
生如一日。此鄕黨朋友及孺耄之所以同舌賢之者<line/>
<페이지 number="ITKC_MO_1237A_B137_617A"/>也。吾未三十。從學於蘆沙先生之門。而君抱朴守榘。<line/>
不從我同往。然心焉悅服。不後於我也。師門之聞而<line/>
許之。朋友之見而稱之。亦皆曰邁其兄數等云。配端<line/>
人姜氏載興女。二子在奎，應奎。兄通敏弟愿愨。人皆<line/>
期以遠器。丙戌應奎遘癘不淑。其妻李氏同時而殉。<line/>
在奎娶海州鄭光佑女。子女各一幼。應奎二子幼。君<line/>
嵬顔碩幹。望之有君子容止。所謂口無擇言。身無擇<line/>
行。不許君而更誰哉。自家庭間昆弟子姪。以至族戚<line/>
朋友及閭里輿儓之賤。莫不信如金石。故言議之不<line/>
齊。義理之相詰。必取裁於君。蓋以君絶無矯情循物<line/>
<페이지 number="ITKC_MO_1237A_B137_617B"/>之意。與人交淡然如水。愈久而愈親。令人心醉而然。<line/>
河東寮操履雅飭。權醉蓮襟韻飄灑。最其一生斷金<line/>
也。余性麤淺而有百一所改者。君之力也。嗚呼。恭弟<line/>
也爭友也。今不可見矣。劣兄獨存。咫尺七十。不知殘<line/>
年餘幾而何以支過也。君之潛光幽操。仁厚之性孝<line/>
友之行。隨塵泯沒則甚可惜也甚可惜也。老筆與腸<line/>
同腐。然吾無所記則異時立言君子。將何所考據乎。<line/>
吾雖老悖。豈可以溢美不著題之一句語。傷君平日<line/>
實地錦絅之<주석 type="교감주" id="D003">意</주석>也。</단락>

						</내용>
					</본문정보>
					<주석정보>
						<주석항목 id="D001" type="교감주">
							<주석명>竭</주석명>
							<주석내용>저본에는 '渴'로 되어 있다. 문집 말미의 정오표에 근거하여 '竭'로 수정하였다.</주석내용>
						</주석항목>
						<주석항목 id="D002" type="교감주">
							<주석명>深</주석명>
							<주석내용>저본에는 '𣸈'으로 되어 있다. 문집 말미의 정오표에 근거하여 '深'으로 수정하였다.</주석내용>
						</주석항목>
						<주석항목 id="D003" type="교감주">
							<주석명>意</주석명>
							<주석내용>저본에는 없다. 문집 말미의 정오표에 근거하여 보충하였다.</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_1237A_B137_615A" 연계종료="ITKC_MO_1237A_B137_617B"/>
					</연계정보>
				</레벨4>
				<레벨4 type="최종정보" id="ITKC_MO_1237A_0180_010_0140" 자료생성일="2020-10-15" DCI="ITKC_MO_1237A_0180_010_0140_2020_B137_XML">
					<메타정보>
						<제목정보>
							<제목>將作小監鄭君行狀</제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">行狀類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left"><페이지 number="ITKC_MO_1237A_B137_617C"/>舜吾甫諱宅敎。守拙其號也。鄭氏系出海州。麗代貳<line/>
相典文衡諱肅鼻祖也。至諱易諡貞度號柏亭。我<문자효과 type="격자"/><line/>
太宗朝名臣也。珪組蟬聯。七世而忠毅公諱文孚。卽<line/>
農圃先生也。文章節義。早著于世。壬辰之燹。以北評<line/>
事建平北大功。炳烺乎國乘。鞠人媢賢。死於詩案。爲<line/>
千古之冤。其子<문자효과 type="격자"/>贈執義鳳谷公諱大榮。<문자효과 type="격자"/>贈承旨<line/>
諱大隆。痛父非辜。辭京輦南遜于晉。連三四世鞱晦<line/>
養德。廢擧不仕。遵先訓也。而兩家之椒聊蕃衍。今爲<line/>
晉之大族。君於鳳谷爲八世。曾祖盤谷諱乃毅。文行<line/>
兼備。有巾衍藏。祖諱伯善。考諱光翼號月浦。有名士<line/>
<페이지 number="ITKC_MO_1237A_B137_617D"/>友閒。妣河東鄭氏。學生德海女。一蠧先生後。前妣安<line/>
東權氏。父思吉祖敏中郡守。君以<문자효과 type="격자"/>純祖丁亥六月<line/>
二十二日生。風神秀朗。語音響亮。業明經丁外艱。當<line/>
室無暇。復理舊業。自幼無子弟過而善養志。無愧古<line/>
所云父子間知己。至白首奉慈夫人。愉婉盡職。與一<line/>
弟性敎及姊妹六人友愛篤。姊權出也。一室之內。和<line/>
氣藹然。其弟亦事兄如嚴父而年短可惜。只有子女<line/>
各一。撫視如己出。君先業稍贏。用之有道。戚姻甚蕃<line/>
而庇護甚腆。鄕黨同舌賢之。看經史戒書書我我。而<line/>
以所得施於家庭者多。酬應翰墨。亦令人把翫。而至<line/>
<페이지 number="ITKC_MO_1237A_B137_618A"/>於綜物斷事之才。往往有自許處。村前有溪。溪上有<line/>
奧壤。構一亭翼然。使兒輩讀書。而良辰美景。速遠近<line/>
嚶求。沽無醑有。遨遊於此。風致可掬。平居戶屨常滿。<line/>
而積薪之碁無敵。文擧之樽不空。主眉不顰。客心亦<line/>
醉。鄕黨燕集。必虛車胤之座。泓崢遊賞。時命靈運之<line/>
駕。而口罕雌黃。心絶忮求。知舊之所豔也。所經婚姻<line/>
甚多。而能斷趍羶之念。求其家道平穩者爲之。迎送<line/>
諸節。不染俗過度。每戒子姪曰驕侈二字。最是戕身<line/>
覆家之本也。用度必勅以撙節。而以數世食貧之說<line/>
申申焉。且曰吾豈有實工。但忿思難是吾三字符也。<line/>
<페이지 number="ITKC_MO_1237A_B137_618B"/>凡與人相爭。勝是低著。負是高著。必欲勝者。不思之<line/>
致也。至五十九歲。將作一銜。是儻來者也。曷嘗求而<line/>
得之哉。嘗謂余曰吾之於君。君之於我。童而壯而老<line/>
而。隣也友也姻也。何嘗有勃然之色一露於面。歉然<line/>
之言一出於口之時乎。可謂世之所罕。宜乎人之以<line/>
䲶鴦交目之也。蓋事無鉅細而必相議。言無淺深而<line/>
必相告。然而我問於君者多。君問於我者少。心竅之<line/>
通塞少異故也。數年前徙宅雲峯。事出偶然。而月橫<line/>
之舊宅無恙。兩年夏秋。來處舊宅。而余未嘗一日相<line/>
離也。己丑正月二十日。終于雲之寓舍。享年六十有<line/>
<페이지 number="ITKC_MO_1237A_B137_618C"/>三。以三月反櫬。葬于舊宅後岡負某之原。而雲寓亦<line/>
撤還矣。夫人金海許氏。其考學生蒸也。婦道甚備。孝<line/>
於尊章。隣里播譽。親家兩艱。亦小祥前行素。而治家<line/>
有侯轉運之稱云。先乎君十二年丁丑歾。窆昆陽郭<line/>
磴向某原。子二琪錫，俊錫。女五咸安趙弘濟，星山李<line/>
鎬根，延日鄭浩鎔，晉陽河載奎，咸安趙鏞肅其壻也。<line/>
鏞肅余之孫也。孫婦于歸四年。賢而短折。不幸不幸。<line/>
琪錫初娶延日鄭基永女生二女。長昨年適河東鄭<line/>
淳旭。次未行。再娶晉陽姜相東女生一男幼。俊錫娶<line/>
安東權秉時女。外孫亦皆幼。琪錫能劬精播構。俊錫<line/>
<페이지 number="ITKC_MO_1237A_B137_618D"/>著意讀書。甘白之質可䙡。而惜乎君未及視也。俊錫<line/>
請狀其平日志行。以其相悉也。嗚呼。孟子之所稱善<line/>
士。豈叔季之所易見哉。非止修邊幅枿圭角。容容涉<line/>
世而已者之謂也。君於平日楗乎中而不絢外。實心<line/>
實事。頗有焯焯之羣行可稱者則以善士稱之。庶無<line/>
愧乎。知者當知之矣。睠彼竹裏茅亭淸風朗月。不得<line/>
與君起居談笑已四載矣。白首孤懷。何異蟨之失蛩<line/>
駏也哉。強顔泚筆。以需立言者采擇焉。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_617B" 연계종료="ITKC_MO_1237A_B137_618D"/>
					</연계정보>
				</레벨4>
			</레벨3>
		</레벨2>
	</레벨1>
</아이템>
