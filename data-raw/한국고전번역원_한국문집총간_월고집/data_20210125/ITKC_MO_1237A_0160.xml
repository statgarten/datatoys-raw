<아이템 id="ITKC_MO" name="한국문집총간" org="한국고전번역원">
	<레벨1 type="서지" id="ITKC_MO_1237A" 자료생성일="2020-10-15">
		<레벨2 type="권차" id="ITKC_MO_1237A_0160" 자료생성일="2020-10-15">
			<메타정보>
				<제목정보>
					<제목><페이지 number="ITKC_MO_1237A_B137_558A"/>月皐先生文集卷之十六</제목>
				</제목정보>
			</메타정보>
			<레벨3 type="문체" id="ITKC_MO_1237A_0160_010" 자료생성일="2020-10-15">
				<메타정보>
					<제목정보>
						<제목>墓碣銘</제목>
					</제목정보>
				</메타정보>
				<레벨4 type="최종정보" id="ITKC_MO_1237A_0160_010_0010" 자료생성일="2020-10-15" DCI="ITKC_MO_1237A_0160_010_0010_2020_B137_XML">
					<메타정보>
						<제목정보>
							<제목>族叔縣監公墓碣銘 <원주>並序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">吾趙世以節義顯。<문자효과 type="격자"/>正廟宸褒。有曰生六死六。爲臣<line/>
盡臣。而漁溪先生卽生六之一也。以下十三忠繼之。<line/>
道谷先生諱益道。立節於适變。而<문자효과 type="격자"/>仁祖特賜岳王<line/>
精忠錄。<문자효과 type="격자"/>英廟又申之。異渥也。公其八葉孫也。元萬，<line/>
城鎭，<imghj href="KC02176"/>。三世諱也。世負儒望。公之六兄弟皆魁梧而<line/>
公其四也。諱民植字景博。自少聲名驚𤒺一省。三十<line/>
八登第。歷持平吏正。一麾慈仁。時臬以宿憾一考卽<line/>
<페이지 number="ITKC_MO_1237A_B137_558B"/>殿。氣節骯髒而然。時論不直臬而韙公。公遂卷藏而<line/>
樂林泉。蓋公不失世守之節義。而仕路蹭蹬。不介於<line/>
意。嗚呼。以公所抱。立朝謇諤。必有可觀。而趍羶附炎。<line/>
死不爲也。琬琰羊皮。知者知其輕重矣。<문자효과 type="격자"/>純祖辛亥<line/>
三月二十四日卒。距生年回甲。葬晉東七星洞丁坐。<line/>
妣海州鄭氏父鎭毅。配高陽田萬斗女。后配坡平尹<line/>
氏父孝國。子性鶴，性益尹出也。側出性集。女李命雄。<line/>
性鶴娶星山李文範女。性益娶慶州朴孝大女。三子<line/>
長棟奎系從祖叔父性愚。次佐奎。季赫奎系其伯父。<line/>
棟奎輩方竪碣。力綿而誠篤。屬性家銘。性家於公。爲<line/>
<페이지 number="ITKC_MO_1237A_B137_558C"/>袒免之姪。而弱冠僅有兩度之謁。瞻望德宇。只知爲<line/>
一門帲幪。而懿行媺蹟。蠡管所未及。赫奎亦以家無<line/>
長老。不能裒其言行。只敍系閥爵里而止。嗚呼遺憾<line/>
矣。銘曰。</단락>
<단락 indent="0" align="left">巴山崢嶸。公鍾厥靈。允陞雲路。風裁稜稜。飛不盡翰。<line/>
繄公節義。徜徉林泉。白首高致。孫枝茷茷。克僝貞珉。<line/>
直而不華。垂示千春。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_558A" 연계종료="ITKC_MO_1237A_B137_558C"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0020" 자료생성일="2020-10-15" DCI="ITKC_MO_1237A_0160_010_0020_2020_B137_XML">
					<메타정보>
						<제목정보>
							<제목>梧軒趙公墓碣銘 <원주>幷序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">士而透名利關。方是少歇處。誠哉謝上蔡之言也。夫<line/>
擧業卽名利關初入之門也。入是門而不爲其所牿<line/>
<페이지 number="ITKC_MO_1237A_B137_558D"/>者蓋鮮矣。以余觀之。吾派中惟梧軒公其庶幾矣乎。<line/>
公五歲而孤。而爲人之坏墣已成。事伯氏如嚴父。必<line/>
遵其敎。又能自立志帥。覃思學問。經經緯史。推究淹<line/>
貫而心近等書。用心尤專。至於擧業。雖嘗染指而不<line/>
屑爲也。早年卽謝場屋曰。古人云十日爲學問。一日<line/>
爲擧業。內外賓主。卽此可辨。務外遺內。迎賓作主。其<line/>
可乎。且力求之。必不可得。從吾所好可也。應擧才諝<line/>
足以搴蝥。而炯炯干將。拭而鞱之。率性待人。有坦夷<line/>
眞率之風。制行飭躬。無崖異斬絶之迹。開塾儲書而<line/>
鼓後進。斂膝靜坐而師己心。衣冠必整。檢押有常。日<line/>
<페이지 number="ITKC_MO_1237A_B137_559A"/>夕逍遙於庭梧之下。吟哦遣興。詩則澹宕有味。無溫<line/>
蠖淟涊之氣。文亦文從字順。無鉤棘劌鉥之思。如其<line/>
性如其行也。休休風味。非透名利關者乎。公諱性夔<line/>
字周瑞。咸安人。趙氏東韓著族。漁溪先生及道谷公。<line/>
十<주석 type="교감주" id="D001">四</주석>世及九世之顯祖也。曾祖圭鎭。祖浚考以材。皆<line/>
不仕。行著于鄕。公於庚辰得年六十九而卒于八月<line/>
十四日。葬郡北外大山丑巖之子原。妣載寧李氏父<line/>
再運。有賢行。媲鐵城李鍾祿女。以伯氏次子翊奎系<line/>
之。辛尙久，李正夏二女壻也。側出男震奎，澤奎，佑奎。<line/>
壻河大源。翊奎四男鏞德，鏞柱，鏞文，鏞聲。二壻權相<line/>
<페이지 number="ITKC_MO_1237A_B137_559B"/>魯，李某。鏞德奉家狀請隧銘。公是門中偉老。豈待狀<line/>
而知哉。銘曰。</단락>
<단락 indent="0" align="left">庸言庸行。循循謹愨。惟和惟采。施于甘白。名韁利鎖。<line/>
灑然早脫。身器待時。用非不足。讀書守志。沒齒自樂。<line/>
霽月照懷。庭梧百尺。孫枝峻茂。厖庥攸發。銘示來葉。<line/>
於休潛德。</단락>

						</내용>
					</본문정보>
					<주석정보>
						<주석항목 id="D001" type="교감주">
							<주석명>四</주석명>
							<주석내용>저본에는 '三'으로 되어 있다. 문집 말미의 정오표에 근거하여 '四'로 수정하였다.</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_1237A_B137_558C" 연계종료="ITKC_MO_1237A_B137_559B"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0030" 자료생성일="2020-10-15" DCI="ITKC_MO_1237A_0160_010_0030_2020_B137_XML">
					<메타정보>
						<제목정보>
							<제목>春坡姜公墓碣銘 <원주>並序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">望於晉陽者。姜氏之族爲甲。圃隱鄭先生詩曰地靈<line/>
人傑姜河鄭。名與長江萬古流。麗代已然。我初尤盛。<line/>
邦乘可攷。通亭諱淮伯。菊塢諱碩德。私淑齋諱希孟。<line/>
<페이지 number="ITKC_MO_1237A_B137_559C"/>肅憲公諱龜孫。連四世皆名卿賢相。文良次子司評<line/>
諱鶴孫。坐事謫靈光。靈有姜始此。至諱錫周。邃於禮<line/>
學。遠近皆質疑。人號其居曰問禮洞。諱爾賢，柱敬，義<line/>
煥，在衡。高曾祖考也。世傳儒素。同省豔之。妣李氏咸<line/>
平著族。通德儒淳女。婦道甚備。公諱寅會字太和。生<line/>
而儀端而才超。七歲能日誦萬言。韻語頗警。塾兒數<line/>
十同課。公課隙兼誦羣兒課盡。蓋眼閱耳掠。便記無<line/>
遺。十歲左右。譽已藹菀。近洞長老設曲會于塾。羣童<line/>
皆輟課覓啜。公獨屛處準課。長老以寶樹賀厥考。同<line/>
閈有新榜榮。率樂而來。洞兒狂奔而邀同往。公不聽。<line/>
<페이지 number="ITKC_MO_1237A_B137_559D"/>端坐讀書。厥考奇之。幼而丁李夫人憂。哀戚感人。孝<line/>
於繼母。無間所生。嘗於李夫人諱日。公適睡。家人爲<line/>
其幼。置之而行祀。及覺達曙號泣。自以爲平生之罪。<line/>
及遭外艱。哀毁執喪如成人。常以早失怙恃。未盡子<line/>
職爲至痛。及踰七十。必躬將祀。以盡愨著。流淚滿席。<line/>
十五六慨家聲之漸夷。攜庸學入山房。獨坐思索歲<line/>
餘。乃幡然曰吾雖用力搰搰。奈孤陋何。吾聞蘆沙奇<line/>
先生倡起絶學。爲南服多士依歸之所。可不就正乎。<line/>
卽日負笈以從。勇於向學如是。後挈家就比隣。先生<line/>
屢徙宅而公亦徙而隨之。不欲一日相離也。薰於道<line/>
<페이지 number="ITKC_MO_1237A_B137_560A"/>德。飫於講問。六十光陰於其間。則見識安得不高。造<line/>
詣安得不深。蓋先生從遊之久。莫先於春坡南坡。南<line/>
坡卽進士李公僖錫而湖南之名儒也。春坡卽公也。<line/>
性家之始及師門也。公以先進。至於折輩行而辱與<line/>
之遊。里踰十舍。歲經三紀。師砭之餘。繼之以公之規<line/>
益。而至於山亭水榭。文場酒所。何嘗公往而性家不<line/>
隨哉。傾座之風致擧擧。麾麈之談論纚纚。士友孰不<line/>
傾豔。曾與公陪先生留枕漱堂。諸生閱王弇州集。其<line/>
文鉤棘難句。其中數十行。公只一覽背誦。先生亦嘖<line/>
嘖稱之。性家亦嘗屢見綴文時矣。下筆立就。璀璨成<line/>
<페이지 number="ITKC_MO_1237A_B137_560B"/>章如其敏也。身器之藏。優於需世。而要津無一識面<line/>
之人。其操守堅矣。聞人之善。不惜齒牙。聞人之惡。必<line/>
效喑聾。恐財膩於營產。薄金籝於遺後。是公行己之<line/>
大防而尤所欽服者也。庚辰臘晦。先生易簀。公以篤<line/>
疾未匍匐。加麻爲位而哭。及葬綴文舁疾。往哭於黃<line/>
江停輀所。擧家憂添病止之。公曰吾斃于先生柩前<line/>
則於我榮矣。歸而果㞃。以辛巳三月三日逝。距生年<line/>
丁卯爲七十四歲。權厝于家後。辛卯四月初吉。移窆<line/>
于長城金雞峯負午之原。夫人密陽朴氏奎震女。賢<line/>
而有內助。先公歾。男三文永，芝永，蘭永。女一適奇東<line/>
<페이지 number="ITKC_MO_1237A_B137_560C"/>衍。文永生益秀，膺秀，俊秀。三女幼。芝永生晉秀，天秀。<line/>
蘭永生復秀，興秀。一女幼。奇東衍一男宇明。一女高<line/>
濟棹。天秀文藝夙就而抱遠望。蒐公遺稿。巾衍若干<line/>
卷云。文永謂性家曰吾先人林下抱道而歸。先生孫<line/>
參奉宇萬旣狀其行。表隧屬之子。性家文不足以闡<line/>
幽。顧平生眷遇。其敢忘諸。遂銘曰。</단락>
<단락 indent="0" align="left">八葉宰相炳乘杌。晉姜鬱與唐蕭匹。落羽湖樊崇極<line/>
窒。弓冶詩禮傳儒術。功令滔滔斯道齾。公自英年改<line/>
塗轍。憤悱旣抱蘆下謁。韙哉程門呂希哲。餘五十年<line/>
熏炙密。造詣自深藏丹漆。才敏文贍思汩汩。風標軒<line/>
<페이지 number="ITKC_MO_1237A_B137_560D"/>軒華聞菀。顧余受知歲在乙。自鬒至皤情愈切。誅茅<line/>
方丈白雲窟。從君未果公常曰。彼哉靑紫何足說。琬<line/>
琰羊皮品自別。從師也應猶昔日。雞峯對照凰山月。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_559B" 연계종료="ITKC_MO_1237A_B137_560D"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0040" 자료생성일="2020-10-15" DCI="ITKC_MO_1237A_0160_010_0040_2020_B137_XML">
					<메타정보>
						<제목정보>
							<제목>松皋權君墓碣銘 <원주>並序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">先覺有言。寧爲有識措大。無爲無識宰相。噫措大之<line/>
於宰相。非可以等倫相軒輊。而以有無識爲取舍焉。<line/>
則人之不可無學有如是夫。今有人於此。淹貫經史。<line/>
尤喜書易。老猶恒誦。其可不許以有識乎。松皋處士<line/>
權君岐見是已。君與余弱冠雲齋鉛槧舊也。君之父<line/>
祖兩世。屢獲拜床。皆有謹厚長者之風。君自幼家庭<line/>
<페이지 number="ITKC_MO_1237A_B137_561A"/>擩染旣正。而孝順之性。與生俱生。一言一事。未嘗少<line/>
咈親志。絶無子弟之過。油油翼翼。不暫離側。或因事<line/>
出外。不至宿信而便歸。知者以是不相援止。或於族<line/>
黨家遇異饌珍果。輒懷袖歸獻。及丁憂哀毁。隣里興<line/>
感。三年不近酒肉。不面婦人。非慈幃問候。不入中門。<line/>
省墳十里。不以風雨一日闕。後喪年已衰暮而一如<line/>
前喪。友于一弟。怡怡之樂。老而不衰。從<주석 type="교감주" id="D001">父弟</주석>某四世<line/>
主鬯而無嗣。以第三子載龍系焉。嘗戒子姪曰人之<line/>
有宗。猶木之有根。根不固枝葉萎矣。庚寅八月病革。<line/>
謂諸子曰迨此一縷尙存。不可不謁廟。命使扶持往<line/>
<페이지 number="ITKC_MO_1237A_B137_561B"/>宗家。氣乏不能拜而還。翼日諸子婦侍側。戒之曰人<line/>
家之失雍睦。皆由婦人。爾輩愼勿爭長競短。傷恩敗<line/>
義。以壞家道。言訖而逝。是月二十四日亥時也。享年<line/>
六十有六。家後文山某坐原其竁。君初諱鳳煥。改璋<line/>
煥。安東之權。麗太師幸爲鼻祖。文坦公漢功，忠憲公<line/>
仲達，判書公嗣宗麗季而<문자효과 type="격자"/>我朝進士繼祐。始入丹<line/>
城。五傳而曰濬。寒岡門人光州牧使。以節義著號霜<line/>
嵒。曰鑐以生員遊太學。主尤菴禮論。曰壽應聯道儒<line/>
疏辨沙溪誣。又請尤春廡享。皆聞儒也。曰思五曰錫<line/>
夏曰秉漢。是君三世。世有行義可稱。靈山辛公宅璟<line/>
<페이지 number="ITKC_MO_1237A_B137_561C"/>其外祖。烏川鄭公煥緯其婦翁。鄭氏先君九年歿。葬<line/>
某山某原。男長載杓。次載璉。次載龍出系。載杓二子<line/>
佐鉉，駿鉉。載璉三子台鉉，德鉉，大鉉。載龍二子普鉉，<line/>
明鉉。嗚呼。君早脫屣於場屋。需世之才非不足也。晩<line/>
考槃於㵎阿。超俗之趣。亦可尙已。讀吾書耕吾田。絶<line/>
騖外之念者。庶幾乎秦誓所謂其心休休焉也。鞱其<line/>
光剷其彩。不求知於人者。髣髴乎履卦所云素履往<line/>
无咎也。書易喜誦。得力可知。趍羶附炎。人所逐逐而<line/>
君恥之。操身飭行。君所勉勉而人笑之。獨守東岡。交<line/>
遊未廣。而宋淵齋當世儒宗。逶邐訪而致殷勤。名之<line/>
<페이지 number="ITKC_MO_1237A_B137_561D"/>不可掩有以也。遺稿一卷藏於家。君之派弟雲煥撰<line/>
行錄。台鉉奉而來屬余表隧之文。余耄且病。筆硯絶<line/>
交久矣。而言念久要。不忍辭。系以銘曰。</단락>
<단락 indent="0" align="left">仕宦本非不求自至之物。宜君之竟止有識措大而<line/>
歾。措大旣有識。名垂來後寧泯滅。國爵宜屛貴。請看<line/>
文山石一笏。</단락>

						</내용>
					</본문정보>
					<주석정보>
						<주석항목 id="D001" type="교감주">
							<주석명>父弟</주석명>
							<주석내용>저본에는 '叔父'로 되어 있다. 문집 말미의 정오표에 근거하여 '父弟'로 수정하였다.</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_1237A_B137_560D" 연계종료="ITKC_MO_1237A_B137_561D"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0050" 자료생성일="2020-10-15" DCI="ITKC_MO_1237A_0160_010_0050_2020_B137_XML">
					<메타정보>
						<제목정보>
							<제목>宗衡趙君墓碣銘 <원주>幷序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">後趙君鳴遠之卒五年而其子將作監鏞韶。以狀行<line/>
及銘碣請于性家。蓋以余爲親之同宗同甲而相悉<line/>
也。君名膺奎。鳴遠其字。別號宗衡。其中進士及北部<line/>
<페이지 number="ITKC_MO_1237A_B137_562A"/>參奉。以初名基鏞行。繼此改膺奎。敭歷者主簿三陵<line/>
署殿令五判官一別提一。飛不盡翰惜哉。考性魯進<line/>
士有名行。祖安億曾祖斯毅。以財雄嶺表好施予。逮<line/>
君四葉矣。巴山其望而德谷先生承肅之後也。妣宜<line/>
人鄭氏父煥世。配淑人金氏父若欽。姑婦皆女士。君<line/>
生以<문자효과 type="격자"/>純祖甲申三月二十六日。卒以<문자효과 type="격자"/>今上辛卯<line/>
八月十六日。葬昆陽鵲島古來谷亥原。金淑人圽先<line/>
君幾年。緬而附右。子女惟鏞韶及李道徵。鏞韶無子。<line/>
以從父弟鏞九子翊濟嗣。嗚呼。君傑也。羣行之焯焯<line/>
者詳狀中。銘曰。</단락>
<단락 indent="0" align="left"><페이지 number="ITKC_MO_1237A_B137_562B"/>才未必善仕。仕未必遇合。旣遇合矣。苟無事業。匪榮<line/>
伊辱。請看汗竹。君旣才且仕而未遇合矣。然則事業<line/>
雖少少非少。瞻彼佳城。鵲之島兮。子孫之鵲起見可<line/>
瞭。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_561D" 연계종료="ITKC_MO_1237A_B137_562B"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0060" 자료생성일="2020-10-15" DCI="ITKC_MO_1237A_0160_010_0060_2020_B137_XML">
					<메타정보>
						<제목정보>
							<제목>雲齋梁君墓碣銘</제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">梁君命洙晉之秀。弼成表德南原望。居於雲谷號雲<line/>
齋。才諝酋酋性質良。汗血墮地異凡駒。八歲失恃能<line/>
持喪。就傅始受少微書。一日能誦十餘張。見僮偸柿<line/>
避入門。慮彼劻勷墮樹傷。昔賢不發竊金奴。德性端<line/>
倪此可量。舞勺已賦七言詩。句語往往超尋常。擧世<line/>
<페이지 number="ITKC_MO_1237A_B137_562C"/>滔滔功令業。搰搰用功期立揚。邪逕或或公道塞。啜<line/>
汁無路仍相忘。毋不敬與儼若思。悟得治心進學方。<line/>
卜筭山經及水誌。縱能傍通猶不蘉。不要嵌事與難<line/>
字。詩律平淡味猶長。蠟屐酷愛泓崢勝。翛然嘯咏聊<line/>
彷徨。隣醑相速欣然往。風致頗學陶潯陽。立戒不言<line/>
人之過。涇渭雖明絶雌黃。有人所無無人有。余甚韙<line/>
之說項嘗。年輩莫攀嶄然角。時乎錐未脫諸囊。有才<line/>
不售古猶然。此蓋非君所獨當。粤若鼻祖耽羅穴。三<line/>
姓云是高夫梁。縣監曰嶧<문자효과 type="격자"/>我朝初。自丹入晉仍熾<line/>
昌。參奉應華是七傳。富而好施孝著鄕。貽厥尤在經<line/>
<페이지 number="ITKC_MO_1237A_B137_562D"/>金辨。靑氈世守詩書筐。星燦益聖曾及祖。父諱挺五<line/>
襲遺芳。何論趙孟所貴賤。儒素承承允矣臧。尊府春<line/>
秋九十五。壎篪同壽躋无疆。緋玉並帶護軍銜。一室<line/>
煌煌極宿光。猗君孝養兼志體。日永南陔采蘭香。傍<line/>
孝亦爲人所稱。善事孀居叔母姜。君胡纔及四十七。<line/>
甲申孟秋天敓忙。大井之後負艮原。姸姸玉樹於斯<line/>
藏。皇妣氏崔賢媲李。母儀婦德俱端莊。三男三女室<line/>
盈止。長子柱煕文行彰。柱榮柱忠一則夭。各有子女<line/>
森成行。兩權一李爲貳館。內外諸孫慶未央。茶亭舊<line/>
遊杳如夢。君以童丱參翺翔。𨓏來如梭三十禩。水榭<line/>
<페이지 number="ITKC_MO_1237A_B137_563A"/>山樓文酒場。悵望拱玉臺上月。拊昔傷今奈踽凉。撮<line/>
此事行爲墓銘。銘者其誰月皋卬。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_562B" 연계종료="ITKC_MO_1237A_B137_563A"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0070" 자료생성일="2020-10-15" DCI="ITKC_MO_1237A_0160_010_0070_2020_B137_XML">
					<메타정보>
						<제목정보>
							<제목>琴石閔公墓碣銘 <원주>並序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">都事閔君致完方竪其皇考琴石公碣。而其弟執義<line/>
致亮。奉行錄入方丈石穴。俾性家銘。噫廊廟山林。玄<line/>
晏自在。都事何請不遂而屬之竆陋耄昏。竊覸其意。<line/>
蓋用簋缶之義也。請與辭三。顧余於公受知久。且與<line/>
都事爲同門生。今錄中所載。皆余見聞所逮。都事眞<line/>
不違伊川髭髮不似之戒者也。公諱在圭字文瑞。驪<line/>
興人。<문자효과 type="격자"/>贈憲府監察諱以瓛第四子。系從祖叔父諱<line/>
<페이지 number="ITKC_MO_1237A_B137_563B"/>以珠。而妣瑞山鄭氏。外祖準也。公於孝之始終。得鄕<line/>
黨之譽。而伯氏參奉晦亭公佩儒望。蘆沙奇先生從<line/>
遊也。公器度恢儀表整。凝然有德之容焉。姿本自直<line/>
之竹而受括羽之益者。晦亭兄而師焉。持己接人。檢<line/>
押有常。綜物斷事。洪纖合度。竪累葉阡表靡遑之螭<line/>
趺而顯刻無闕。立所後家季父之螟嗣而粢供足繼。<line/>
嘗誨諸子曰擧業士子立揚之資。全廢爲難。而不以<line/>
學問爲本則安得免墜墮。吾少嘗有志而貧病交鏖。<line/>
今已衰而靡及。猶不能無望於而輩也。而輩其能體<line/>
乃爺之苦心耶。學問須以從師擇友爲急。遂遣都事<line/>
<페이지 number="ITKC_MO_1237A_B137_563C"/>學于蘆門。先生器之。以詩賀晦亭而且稱公以難弟。<line/>
季方執義釋褐。亦使之及門焉。都事始以擧子索遊<line/>
於京。而京宗方翼翼。引之而薦于石坡。受恩異常。石<line/>
坡卽興宣大院君也。公之晬辰賀詩。石坡倡之。上自<line/>
卿宰。下至韋布。能詩者皆樂聞而和之。輝聳一世。且<line/>
聞天之唳。漸陸之儀。家聲斗起。而都事褧錦焉淵冰<line/>
焉。<imghj href="KC04042"/><imghj href="KC04042"/>然益謹。義方之誨。未嘗跬步忘也。文筆峯距<line/>
家近而泉石潔。誅茅數間而日與諸名勝徜徉嘯咏。<line/>
韻致可挹。乙酉七月十五日卒。距生年己卯享六十<line/>
七。縣北釜谷里文巖員負壬原其藏也。配南原梁氏<line/>
<페이지 number="ITKC_MO_1237A_B137_563D"/>父天民。賢克媲德。內助實深。先公一年歾。三子長次<line/>
卽都事，執義。次致寬。側出致先。壻鄭時台。都事二男<line/>
懿鎬，仁鎬。三壻權大煥進士，盧周鉉都事，崔寅熹進<line/>
士。執義子一貞鎬。壻一許萬均。致寬二子相鎬，義鎬。<line/>
閔氏顯于麗而末有禮儀判書。以杜門洞罔僕之義。<line/>
遯于山陰。卽農隱諱安富也。子孫受先戒而無進取<line/>
念。至拙叟希騫及其子孝思。德溪吳先生之從遊及<line/>
弟子也。曾祖禎坤祖鎰世。有儒雅潛德。源遠流長。后<line/>
繩振振蓋未艾也。謹爲之銘曰。</단락>
<단락 indent="0" align="left">七十二賢杜門洞。浩然農隱遜于南。稽山罷霧鏡湖<line/>
<페이지 number="ITKC_MO_1237A_B137_564A"/>白。石田王春雨露涵。奕葉鞱光耕且讀。溢境椒聊積<line/>
蔭覃。鄕有德溪講斯道。拙翁父子友師兼。文筆峯前<line/>
數間屋。晦翁之弟琴石翁。嘯歌古人樂何樂。虛襟颯<line/>
颯生淸風。君不見春雨潤木。自葉流根鬱彼叢。易不<line/>
云乎善餘慶。此理昭昭萬古通。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_563A" 연계종료="ITKC_MO_1237A_B137_564A"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0080" 자료생성일="2020-10-15" DCI="ITKC_MO_1237A_0160_010_0080_2020_B137_XML">
					<메타정보>
						<제목정보>
							<제목>贈童蒙敎官趙公墓碣銘 <원주>幷序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">曾閔無鯉筍而爲千古孝之宗。蓋孝之爲行。有常道<line/>
焉有異蹟焉。固不可崇異而黜常。亦不可褒常而貶<line/>
異。若<문자효과 type="격자"/>贈童蒙敎官趙公諱益華字瑞興。根天之孝<line/>
也。謹按其蹕路上言。則公自幼而定省必謹。雖窶而<line/>
<페이지 number="ITKC_MO_1237A_B137_564B"/>滫瀡不匱。克恭子職。言其常也。偏慈之癠。嘗矢刲股。<line/>
祝辰願代。冀回幾殊之命而終致天感。言其異也。友<line/>
愛之篤。學問之勤。省內士友之所豔慕。吁其至矣。至<line/>
於貤典之降。洵是天爵修而人爵從者也。趙氏望巴<line/>
山。顯於麗。我<문자효과 type="격자"/>端宗朝生六臣貞節公漁溪先生諱<line/>
旅。公十世祖也。其後鬱爲通國名家。曾祖天佑祖巖<line/>
考晉侯皆儒也。譜錄甚略。秖書生丁巳墓天德山。妣<line/>
寶城宣氏。媲長水黃氏。四子聖億，聖璉，聖信，聖璋。五<line/>
世孫性祺方竪碣而請銘性家。同祖漁溪。不敢辭。銘<line/>
曰。</단락>
<단락 indent="0" align="left"><페이지 number="ITKC_MO_1237A_B137_564C"/>山曰天德。烏集其林。以公墳之在此。徠鳥中之曾參。<line/>
孝蔭潛周。雲仍方茂。摭實鐫詞。昭眎來後。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_564A" 연계종료="ITKC_MO_1237A_B137_564C"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0090" 자료생성일="2020-10-15" DCI="ITKC_MO_1237A_0160_010_0090_2020_B137_XML">
					<메타정보>
						<제목정보>
							<제목>抱甕盧君墓碣銘 <원주>並序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">士而不務實。吾何以觀焉。吾友進士盧君。名兢壽字<line/>
時用。於務實二字。其可謂云爾。抱甕其自號。蓋取漢<line/>
陰丈人機心機事之語。其所以用心者。此可見矣。君<line/>
之先。天嶺介坪人。皇考監察公就外家于晉之雲谷<line/>
居焉。君實生長於是。與余接閈而長一歲。未冠而交<line/>
契密。蓋志氣有相孚而然者。君幼失恃。監察公並母<line/>
道鞠之。然有義方。食息不離典訓之內。君孝謹及順。<line/>
<페이지 number="ITKC_MO_1237A_B137_564D"/>無子弟過。治功令業。爲門戶計。場屋聲噪于時。<문자효과 type="격자"/>今<line/>
上癸酉中司馬。監察公期望愜矣。君以未逮親爲無<line/>
竆恨。居無何。遂撤還先庄。亦所以體先志也。絶意仕<line/>
進。恬養自晦。惟以敎子課孫爲事。淸標軒擧。顔如渥<line/>
丹。八袠康健。無異少年時。己亥九月二十六日。遽以<line/>
疾得年七十七而終。葬某山某甲之原。君家素寠。以<line/>
母夫人送終有憾。終身不服紬帛。食有兼味則輒不<line/>
樂曰古人有位公卿而不重肉。况我不能供親於前。<line/>
而今忍以自養乎。每語及輒泫然。祭祀豐潔。致如在<line/>
之誠。至隆耋不替。先公有孝行。君至誠顯親。至蒙貤<line/>
<페이지 number="ITKC_MO_1237A_B137_565A"/>監察。性勤謹節儉。課僮僕力耕稼。每語家人曰我生<line/>
長田家。目見先人勤苦作業。今若怠廢。是忘本也。自<line/>
奉甚薄。而以驕奢二字深戒子孫。至於周卹竆乏。不<line/>
以財傷義。四世之阡。幽誌顯刻。烝嘗田土。不許孱宗<line/>
助力。凡事有規矩。一定不移。自少讀書肄業。必立程<line/>
課無進退。周詳勤敏。纖悉無遺漏。山塾同處。文具及<line/>
饋政。必推君檢管。遠近出入。君同行則行中巾襪屝<line/>
策之屬。一無遺失。見人之濡滯而遲緩不及事。咄咄<line/>
如己病。其於修𧟊近名夸張以自誣者。不能正視焉。<line/>
經史子集涉獵甚富。而欿然不自以爲足。爲文不尙<line/>
<페이지 number="ITKC_MO_1237A_B137_565B"/>浮靡以媚俗。君可謂不負其自命者歟。晩年又號小<line/>
隱云。盧豐川著姓。入天嶺有諱叔仝禮曹參判選淸<line/>
白吏。世稱松齋先生。享道谷祠。再傳而諱友明。爲己<line/>
卯名賢。一蠧鄭先生門人。道谷同享。寔君十一世祖<line/>
也。曾祖諱喆國。受學於宋櫟泉先生。以孝旌閭。祖諱<line/>
錫宗。監察公諱光稷。妣河氏采浩其考。配權氏處士<line/>
睦中之女。先君二十二歲卒。二男長正鉉進士<문자효과 type="격자"/>泰<line/>
陵參奉。次周鉉義禁府都事。二女鄭完敎，趙東奎都<line/>
事其壻也。內外孫男女不盡錄。銘曰。</단락>
<단락 indent="0" align="left">不慕浮實之名兮。不爲過分之行。機心息機事絶兮。<line/>
<페이지 number="ITKC_MO_1237A_B137_565C"/>惟孝謹以爲政。實心召和兮。德人兼以福翁稱。摭實<line/>
揭銘兮。久要之言言可徵。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_564C" 연계종료="ITKC_MO_1237A_B137_565C"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0100" 자료생성일="2020-10-15" DCI="ITKC_MO_1237A_0160_010_0100_2020_B137_XML">
					<메타정보>
						<제목정보>
							<제목>東寮河君墓碣銘 <원주>並序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">河氏之世久矣。鄭圃隱先生詩曰晉陽三姓姜河鄭。<line/>
名與長江萬古流。我<문자효과 type="격자"/>朝中葉。有曰松亭。受學於從<line/>
祖叔父覺齋。覺齋南冥先生高弟也。松亭於鄕爲先<line/>
生。於宗爲聞祖。四傳而曰知命堂進士。子曰台窩文<line/>
科察訪。台窩孫曰芙蓉潭。皆聞儒也。受一，世應，必淸，<line/>
弼龍，松命，台蓉諱也。蓉潭無子。以袒免親容窩公晉<line/>
賢第三子慶運爲後。君之考也。早歾。君八歲而孤。能<line/>
<페이지 number="ITKC_MO_1237A_B137_565D"/>致哀而大夫人義方之敎。兼父道焉。成童承重蓉潭<line/>
憂。克持繭梅容。自讀書能自策勵。文與行俱進。旣長<line/>
鬱爲良士。踰四十丁內艱。哀過於禮。隣里皆稱以古<line/>
之孝。奉先敦宗。尤所邁人。而至於喜賓客愛山水耽<line/>
詩律。其韻致之飄灑皆可挹也。愿樸溫厚。截無崖異<line/>
斬絶之行。然能持方處圓而檢操可服。少而爲良子<line/>
弟。老而爲賢父兄。君之謂乎。<문자효과 type="격자"/>今上甲午十二月二<line/>
十六日卒。踰月權厝九台先塋側。君諱載文字羲允。<line/>
東寮號也。詩若文嫺而雅。遺稿若干卷。妣林氏安陰<line/>
名家父某。配三姓中鄭周贇女。事姑極孝。理產支伏<line/>
<페이지 number="ITKC_MO_1237A_B137_566A"/>臘。又無子。系以容窩長孫載淵之第二子憲鎭。克趾<line/>
先美。生泳祚幼。二女長適趙鏞建。吾弟橫溝性宅之<line/>
冢孫也。次適權某。憲鎭奉家狀。屬隧銘於余。余與橫<line/>
溝。於君有馬范之契。涕出而銘曰。</단락>
<단락 indent="0" align="left">二五漓唉季葉。文骩骳行梔蠟。奈淳風庸鵠逝。慬去<line/>
僞疇殆庶。以余觀顝惟君。紛內美重以文。基于孝行<line/>
潔乎。蒨蒨士白華趺。棟于宗擘于鄕。金誰斷謬引卬。<line/>
黟而皤毫不渝。嫺聲病苕霅娛。世文儒誰與京。是以<line/>
譽行浮名。台之竁舊閈咫。銘無愧示無止。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_565C" 연계종료="ITKC_MO_1237A_B137_566A"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0110" 자료생성일="2020-10-15" DCI="ITKC_MO_1237A_0160_010_0110_2020_B137_XML">
					<메타정보>
						<제목정보>
							<제목>敦復齋趙公墓碣銘 <원주>幷序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left"><페이지 number="ITKC_MO_1237A_B137_566B"/>叔季之人物眇然。前輩所嘆。吾於敦復齋。特見其傑<line/>
然。在他人尙欽。况同八世之親乎。公豐貌偉幹。剡剡<line/>
之電其目也。洪洪之鍾其聲也。雲夢八九其胷也。樂<line/>
善之言。副腰腹之大。猗我漁溪先生之胄。布濩京鄕。<line/>
咸安之趙。鬱爲國中聞族。先基在防禦山下。山之磅<line/>
礴崷崒。雄據一方。列郡之羣巒朝焉。漁溪以下十三<line/>
忠何等翼翼。而先蔭所垂。地靈所鍾。永世長發歟。岳<line/>
王精忠錄。<문자효과 type="격자"/>仁廟之所褒。<문자효과 type="격자"/>英廟之所刊而特受。兩<line/>
朝寵錫者。寔我道谷先生諱益道。於公爲九世祖。嗣<line/>
後官雖冷儒愈顯。幽光潛德。世碣詳焉。考小窩諱衡<line/>
<페이지 number="ITKC_MO_1237A_B137_566C"/>材佩時望。性齋許公傳撰碣。妣密陽朴氏監察鼎元<line/>
女。賢行具家狀。公擩染典訓。天竅夙開。步驟不凡。旣<line/>
長果鉅人也。居常整冠端坐。惰慢容諧謔語。不設身<line/>
不出口。暇日淨寫家語及朱書。以資記誦。伯兄性麟<line/>
早歾。冢姪相奎幼。雙親志體之養及兩艱情文之備。<line/>
無愧古之孝。先塋龜螭。大宅正寢及書室山亭。承遺<line/>
命而僝功於三年之內。忌日必腆具牲酒助祭需。理<line/>
產氄務。必枚稟丘嫂而行。竱力相奎。自咡詔至裕蠱。<line/>
俾成偉人。公帲幪鄕黨。橐籥後進。文學之士。禮待加<line/>
等。辨別臧否。涇渭在胷。綜理事物。權度在手。酒戶甚<line/>
<페이지 number="ITKC_MO_1237A_B137_566D"/>寬而必撙節逡廵。有退讓君子之風。而丈夫處事不<line/>
可碌碌。其雅言也。急人之義。周乏之仁。發於天性。而<line/>
歲凶則尤不計己之贏朒。令譽廣矣。公諱性天字聖<line/>
瑞。<문자효과 type="격자"/>純祖庚午六月五日<문자효과 type="격자"/>哲宗辛酉四月八日及<line/>
五月二十五日。郡北月村負卯原。生卒及葬也。稟命<line/>
不融。士友衋然。配崔氏。父必鴻全州人。墓祔左。生士<line/>
奎，致奎。女李道淵。側出宣奎，榮奎。致奎有父風。子三<line/>
鏞夏繼伯父。次鏞應，鏞成。壻二金圭奭，李仁基。鏞應<line/>
方劬書。嗚呼。稟氣魄之盛者。或未免歉於庸行之謹。<line/>
而公則孝而潔。白華絳趺。于公可云。今於鏞應之請<line/>
<페이지 number="ITKC_MO_1237A_B137_567A"/>銘也。敢略其狀中之羣行焯焯。而特撮平昔所稔仰<line/>
之傑然二字。庸作安且成。銘曰。</단락>
<단락 indent="0" align="left">鬱鬱鄧林。秀榦百尋。仰公英材。綽然可參。洋洋裨瀛。<line/>
巨艦千斛。欽公洪量。漭然可挹。節義古家。肧擩肆造。<line/>
號揭地雷。以中自考。川豐流羨。斯理可質。鉅人玄宅。<line/>
跡偉文劣。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_566A" 연계종료="ITKC_MO_1237A_B137_567A"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0120" 자료생성일="2020-10-15" DCI="ITKC_MO_1237A_0160_010_0120_2020_B137_XML">
					<메타정보>
						<제목정보>
							<제목>宜人李氏墓碣銘 <원주>並序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">宜人星州李氏。麗季文烈公諱兆年之後。有桐谷諱<line/>
晁。亦聞祖也。進士諱應範女。<문자효과 type="격자"/>贈敎官朔寧崔公諱<line/>
某之婦。進士孝淑之妻。東敏，秉敏之母。十七而嫁。六<line/>
<페이지 number="ITKC_MO_1237A_B137_567B"/>十七而卒。<문자효과 type="격자"/>今上甲午二月二日也。晉西大井洞巳<line/>
原。踰月權竁也。宜人爲婦而婦。爲妻而妻。爲母而母。<line/>
爲姑而姑。隣里所譽歎。進士法拂而交遊廣。送東敏<line/>
于宋淵齋之門學焉。淵齋觀海。路迤入。宜人喜謂東<line/>
敏曰汝能致儒宗至。門戶之光大矣。己卯春。譆出燒<line/>
屋。風猛而適無人。宜人不顧家產。冒炎入祠。鑰匙未<line/>
覓。遂排門而樞自拔。若神助然。裳奉位牌而炎及後<line/>
髻。危不可言。婢請抱而踰垣。曰非禮也。使毁垣出。東<line/>
敏以張憑誄母之意。錄其壼儀。請碣文于性家。惡余<line/>
豈玄晏哉。然余於進士爲久要。其於雜佩之問。已知<line/>
<페이지 number="ITKC_MO_1237A_B137_567C"/>其賢矣。烏可辭諸。二壻閔▣鎬，權必煥。閔內外具早<line/>
折。權亦失儷。東敏二子寅熹，寅赫皆陞庠。未艾之慶<line/>
也。銘曰。</단락>
<단락 indent="0" align="left">星李據丹。鬱爲鉅宗。猗嗟女士。在家孝恭。媲德儒門。<line/>
福厚始終。萼跗其華。風泛蘭叢。揭一映百。爲示無竆。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_567A" 연계종료="ITKC_MO_1237A_B137_567C"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0130" 자료생성일="2020-10-15" DCI="ITKC_MO_1237A_0160_010_0130_2020_B137_XML">
					<메타정보>
						<제목정보>
							<제목>南溪李公墓碣銘 <원주>並序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">李君仁玩二十索長安米。向學之志敓於外誘。及中<line/>
身乃改轍焉。逐臭於方丈巖竇者有年。一日奉其曾<line/>
祖南溪公行蹟。來請碣銘。辭不勝請。迺按蹟。陜川之<line/>
李。胄出於羅代平章事謁平。而文質公芮，達巖公元<line/>
<페이지 number="ITKC_MO_1237A_B137_567D"/>達並享安陰之金溪院。副司直章。<문자효과 type="격자"/>贈戶曹參判芳<line/>
茂。<문자효과 type="격자"/>贈吏曹判書應參。養性齋稹皆聞人也。公以上<line/>
三世。元栽，亨擧，東煥其諱也。始以儒學替簪組。公以<line/>
<문자효과 type="격자"/>英廟癸未十月二十六日。生於世居之天嶺木洞。<line/>
嶷而敏。嬉于巷。羣兒言悖則禁之。力鬪則避之。園果<line/>
墜則必持獻兩親。而無論某物。可奉親者一不先嘗<line/>
焉。每於元朝進屠蘇盞曰。雖聞古法少者先飮。而何<line/>
敢後其親乎。及就傅受小學。定省之禮。灑掃之節。必<line/>
一遵所讀而不怠。同學有貧兒。每察其飢色而推食<line/>
食之。一兒失其筆墨而爭於醜夷。輒正色曰爾自收<line/>
<페이지 number="ITKC_MO_1237A_B137_568A"/>拾不謹而詰傍人乎。因傾囊儲與之。見者異之。長益<line/>
窶甚。或樵或漁。負米賣履而菽水盡歡。嘗侍父病。夜<line/>
必禱天。及丁艱衰襟朽於淚痕。省墳十里外。終三年<line/>
雖雨雪無一日輟。里人嘖嘖嘆之。郡侯金公嘗請公<line/>
爲鄕訓長。而稱其善誨曰名下果無虛士。公諱學進<line/>
字汝行。享年七十<주석 type="교감주" id="D001">六</주석>而卒於<문자효과 type="격자"/>純祖戊戌十二月十<line/>
日。葬于木洞二里新基村後負辛原。奠誄相屬於路。<line/>
有遺稿。裒於燼餘者仁玩也。仁玩父震芳。以相任子<line/>
系相台。相台，相任公二子也。妣豐山柳氏。聖大其考<line/>
也。配金海裴麟瑞女。銘曰。</단락>
<단락 indent="0" align="left"><페이지 number="ITKC_MO_1237A_B137_568B"/>聞公之行。孰不起敬。過公之墓。孰不興嗟。山夷淵實。<line/>
善名不磨。</단락>

						</내용>
					</본문정보>
					<주석정보>
						<주석항목 id="D001" type="교감주">
							<주석명>六</주석명>
							<주석내용>저본에는 '七'로 되어 있다. 문집 말미의 정오표에 근거하여 '六'으로 수정하였다.</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_1237A_B137_567C" 연계종료="ITKC_MO_1237A_B137_568B"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_010_0140" 자료생성일="2020-10-15" DCI="ITKC_MO_1237A_0160_010_0140_2020_B137_XML">
					<메타정보>
						<제목정보>
							<제목>又鶴趙公墓碣銘 <원주>幷序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">又鶴趙公觀植景賓氏。於性家纔踰袒免之族也。公<line/>
擘於場屋噪一時。晉蔚距逴。京館，達營。只得數度際<line/>
接。而杯酒殷勤。情話亹亹。其風儀之魁梧。詞藻之璀<line/>
璨。固所傾豔。而其處家之行。持己之方。未之夷攷矣。<line/>
今奉其弟進士鶴植所撰狀行而讀之。不覺瞿然斂<line/>
袵。前日所知者公之表也。公幼警悟絶倫。受學于季<line/>
父進士兢齋公。兢齋卽定齋柳公致明高弟也。公七<line/>
<페이지 number="ITKC_MO_1237A_B137_568C"/>八歲已能屬文。侍慈癠二十年。晝製湯丸。夜讀醫鑑。<line/>
洞屬如一日。隣里目之以篤孝。待羣弟友愛過人。必<line/>
以溫語規其愆失。不以厲色傷其式好。敦宗賙竆。鬱<line/>
有古風。萊慶通衢。門臨膩區。來輪去鞅士友絡繹。曲<line/>
致款洽。無間親疎。文場酒所。風韻泱泱。居則孔文擧。<line/>
出則車武子。名動江湖矣。朔望謁祠。冠帶讀書。矜細<line/>
行亦如是。臬司之選。斧繡之褒。蘭馨之播於遠邇可<line/>
知。乙酉正月十九日以疾卒。享年纔五十四。靑良面<line/>
上亭塔洞巳原其葬也。巴山之趙。世以節義著。而世<line/>
稱海東岳武穆道谷先生及其子<문자효과 type="격자"/>贈寺正公。公與<line/>
<페이지 number="ITKC_MO_1237A_B137_568D"/>我系同。而公是寺正孫樂溪先生諱靈得五世孫也。<line/>
曾祖元璹郡守。李公志淵銘碣闡孝友。祖愚鎭以孝<line/>
學<문자효과 type="격자"/>贈監察。考㵯樂善好義。博學至孝。鄕儒上言。姑<line/>
未蒙<문자효과 type="격자"/>贈。樂溪第二子希富<문자효과 type="격자"/>贈嘉善。自咸移蔚而<line/>
今蕃衍矣。妣鶴城李氏父煥彪。公再娶皆朴氏。前貫<line/>
興麗。後貫高靈。二男性悳，性恩后配出。四女朴時絢，<line/>
李鶴先，李錫英其壻也。初配出。季適鄭泰宙。後配出。<line/>
內外孫今爲幾人。嗚呼。以公雋才篤志。若使早從事<line/>
於此學則斯文足以有賴矣。若使釋褐升雲路則事<line/>
業宜有可觀。而炯炯干莫。匣藏而歸。士友之所共惜。<line/>
<페이지 number="ITKC_MO_1237A_B137_569A"/>遺稿巾衍若干卷。撮其狀之所言而竊論如右。謹爲<line/>
之銘曰。</단락>
<단락 indent="0" align="left">孝也根天。文兮絶人。大江以左。聲望嶙峋。然壽不永。<line/>
而器不試。可讚可憾。揭此銘隧。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_568B" 연계종료="ITKC_MO_1237A_B137_569A"/>
					</연계정보>
				</레벨4>
			</레벨3>
			<레벨3 type="문체" id="ITKC_MO_1237A_0160_020" 자료생성일="2020-10-15">
				<메타정보>
					<제목정보>
						<제목>墓誌銘</제목>
					</제목정보>
				</메타정보>
				<레벨4 type="최종정보" id="ITKC_MO_1237A_0160_020_0010" 자료생성일="2020-10-15" DCI="ITKC_MO_1237A_0160_020_0010_2020_B137_XML">
					<메타정보>
						<제목정보>
							<제목>柳塢韓公墓誌銘 <원주>並序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">惟我晉陽。自國初名相六七公。鉅卿倍之。而曁學問<line/>
之儒節義之士。疊挺騈出。甲於八域。而自經壬燹。太<line/>
遜于前。談者以大亂餘毒。能傷地靈爲解。而陶菴李<line/>
先生曰前輩有言。嶺南自誣辱栗牛之後。絶不產人<line/>
<페이지 number="ITKC_MO_1237A_B137_569B"/>材。噫此言甚逆南論之耳。然中間不免他省之笑嶺<line/>
寂寂者。誠可怪也。蓋吾東黨論。至三百年之久。赤熾<line/>
蘁立。世守之見。便如齊魯文學天性。而陰陽淑慝。兩<line/>
邊互換。奚翅宋之洛蜀之分也。<문자효과 type="격자"/>英廟朝尤春兩宋<line/>
先正請廡之論。八省齊發。疏會設晉。而遠近預會者。<line/>
或不無姦程僞朱之賢。而獨柳塢公效袒胷受箭之<line/>
誠於衛孟。質制禮作樂之具於尊程。答宗中及姻友<line/>
書。卞淑慝闡先志者。剴切痛快。伊時從公者許鄭三<line/>
四公也。疏旨極言尤菴之道德學問。一言一行。必遵<line/>
朱子。而集羣儒之大成。尊攘之正。距闢之嚴。啓後學<line/>
<페이지 number="ITKC_MO_1237A_B137_569C"/>於無竆。而同春與尤菴同師沙溪。爲栗谷嫡傳。而和<line/>
風祥雲之氣像。當時以明道見稱。終始與尤菴同德<line/>
相濟。一而二二而一。從祀之典。舍兩先生其誰。議論<line/>
正發揮詳。噫彼目公以立異。至揭請斬韓某之榜者。<line/>
陶菴所謂擇術之失於矢函者也。雖然剔晉而言之。<line/>
前之誣栗牛的無可指之名。後之尊尤春顯有可稱<line/>
之蹟。則其於陶菴貶嶺之論。晉不預焉。陶菴之誌安<line/>
佐郞鍊石也。以其脫異論之窠臼。見義理之頭腦。頓<line/>
釋所聞浮謗之疑。而辨之詳而許之優。大君子之心<line/>
公論篤如是夫。惜乎。差池二十許年。公不見陶菴。陶<line/>
<페이지 number="ITKC_MO_1237A_B137_569D"/>菴不見公也。公則素無一點浮謗。而特有尊賢衛道<line/>
之卓見。則其所樹立。比於安尤高。若相見則必尤加<line/>
奬許。而豈不謂人材之產。自晉始發乎。晉之地靈將<line/>
因是而回。彬彬然可復舊矣。且公與安雅相善。義理<line/>
攸同。講討必熟可知。嗚呼。士之讀書。貴乎明理。貴乎<line/>
衛道。衛道之誠。能排衆論而不顧。信己見而不疑者。<line/>
千百中僅一二焉。孔子所謂辨惑者。非此之謂乎。孟<line/>
子所云自反而縮。千萬吾往。非此之謂乎。朱子所稱<line/>
屹然中流之砥柱。非此之謂乎。公諱箕錫字東賚。淸<line/>
州之韓氏。箕子之玄胄也。麗太祖佐命功臣威襄公<line/>
<페이지 number="ITKC_MO_1237A_B137_570A"/>諱蘭。爲登譜之鼻祖。以下諡文封君。史不絶書。入我<line/>
<문자효과 type="격자"/>朝亦然。至副司直諱承利。燕山朝棄官遯于晉。晉<line/>
始有韓。三傳而釣隱先生諱夢參。公之曾大父也。諱<line/>
時晦<문자효과 type="격자"/>贈承旨大父也。父諱榮世縣監。伯父水使諱<line/>
翼世。兄弟始取諸睽爲武官。妣李氏其父義馦。全義<line/>
人也。公幼聰敏超倫。及長文行俱進。外內艱俱得善<line/>
居喪之稱。考妣合窆于州西新安洞。公伯氏範錫兵<line/>
使也。自丁樹兄弟挈家而西。距新安三里許。朝夕省<line/>
墳。風雨寒暑不廢。公器宇峻而襟韻皭。身之藏器。優<line/>
於需世而宦念素薄。嘆曰與其名途韁鎖。乾沒一世。<line/>
<페이지 number="ITKC_MO_1237A_B137_570B"/>曷若從吾所好。婆娑丘林。嘐嘐以自樂乎。遂弁髦擧<line/>
業。棗歜經史。橐籥後進。而最所尊信淹貫者。朱子書<line/>
也。畢竟辦得大節。豈非得力於朱書者乎。名山韻水。<line/>
攜朋遊覽。哦詩攄抱。徜徉蕭散。有出塵之趣。縛茅椽<line/>
數間於石溪上。遹追先祖柳巷先生文敬公名堂之<line/>
義。號以柳塢。飭躬之矩彠。接人之和氣。士友稱之以<line/>
菀有釣隱遺風。至於春秋尊周之義。自釣隱至公。自<line/>
公至歲寒亭。世守篤矣。噫使公早年出腳世路。得幾<line/>
資幾級則必不得主張儒論。有此樹立。其所輕重長<line/>
短。必有能辨之者矣。享年五十有八而卒。辛酉十月<line/>
<페이지 number="ITKC_MO_1237A_B137_570C"/>十日也。十二月二十八日而葬。里曰夫火。谷曰冠洞。<line/>
負子原。配璿派忠義李葂女。婦德無闕。先公八年歾。<line/>
平居里助羅洞其竁也。子二長曰成郡守。次師瑗。女<line/>
一嫁士人鄭壄。郡守娶河漢周女。應濟，應漸二男也。<line/>
師瑗朴涵壻。無育。系以應漸。應漸第三子曰啓魯。卽<line/>
歲寒亭而佩晉之望。撰家狀。而愉公之所不知之人<line/>
也。年譜成於其手。愉示性家請竁銘。性家老而懵。屬<line/>
之謬矣。固辭不獲。盥而讀之。奕世巨閥。令人口呿。而<line/>
竊有蠡管之萬萬見不到處。尤春廡疏。是何等大節。<line/>
而歲寒亭狀中不少槪見何哉。問諸愉。悚然而對曰<line/>
<페이지 number="ITKC_MO_1237A_B137_570D"/>以愚不肖所見。馬史中本傳所不載。載於佗傳者多。<line/>
歲寒公守先戒之渾厚。厭偏論之雌黃。其所不載者。<line/>
恐是倣馬史之例而歸於傍證有在也。三度之疏本<line/>
及宗中之書。且姻友之贈詩。班班可考。此余小子所<line/>
以懼其散佚而猥於年譜載焉。竊以爲未嘗非歲寒<line/>
公遺意也。余嘆之曰君見得是。君見得是。衍藏若干<line/>
卷。詩之唐歟宋歟。文之歐歟蘇歟。具眼可定。而膚譾<line/>
何敢論。只撮其大節如右。愉余從子壻也。年芳而學<line/>
敏可念。銘曰。</단락>
<단락 indent="0" align="left">猗我東方。箕聖遺化。韓實其胄。雖遙足詫。在麗蟬赫。<line/>
<페이지 number="ITKC_MO_1237A_B137_571A"/>孰盛與夷。末又奰屭。柳巷皋比。台衡相望。迄我且振。<line/>
司直炳幾。遯尾于晉。嶷嶷釣隱。南服醇儒。家謨傳葉。<line/>
克蘉不渝。公有祖風。天韻夙醒。趣挹栗里。書嗜考亭。<line/>
吾道傳統。非尤春誰。琅玕叫閶。躋廡縟儀。蟲蓼蚍樹。<line/>
彼胡未覺。公克力夯。不負所學。智過百人。古所謂豪。<line/>
矧公邁之。百禩宜褒。士氣卑弱。云誰發揚。欽公大節。<line/>
嗚呼可忘。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_569A" 연계종료="ITKC_MO_1237A_B137_571A"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_020_0020" 자료생성일="2020-10-15" DCI="ITKC_MO_1237A_0160_020_0020_2020_B137_XML">
					<메타정보>
						<제목정보>
							<제목>松竹軒鄭公墓誌銘 <원주>並序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">松竹軒延日鄭公諱道貫字由聖之墓闕顯刻。其玄<line/>
孫鳳基以家狀屬性家銘。按狀鼻祖滎陽公。麗朝名<line/>
<페이지 number="ITKC_MO_1237A_B137_571B"/>賢。享延日烏川祠。十傳至圃隱先生。東方理學之祖。<line/>
享聖廡。至孫雪谷。<문자효과 type="격자"/>端宗朝節義。儷生死六臣。享寧<line/>
越八賢祠。以上諱爵行蹟著國乘。雪谷曾孫林軒節<line/>
度使諱世弼有善馬。時熱官餌膴銜要之。卽斬馬還<line/>
鄕。退溪，德溪壯其義而稱之。三傳而諱思恕。以兵曹<line/>
參判。不參光海廢<문자효과 type="격자"/>母廷請。子學圃諱暄。<문자효과 type="격자"/>仁廟朝<line/>
以逸宰靈山。享晉州玉山祠。寔公高祖。曾祖佗石齋<line/>
諱枅。以孝學著。祖諱景履考諱洪萬。皆有儒望。<문자효과 type="격자"/>景<line/>
廟戊子二月二十一日公生。未朞先怙。事母愼氏及<line/>
祖母李氏克孝。且伯氏早歾。攝宗積勩。存贏於絀。屛<line/>
<페이지 number="ITKC_MO_1237A_B137_571C"/>溪尹先生倡道南服。公憂家學之絶。命兄子進士燦<line/>
益往師之。此卽三慕公也。公卽致書先生。先生答之<line/>
甚敬重焉。天植之孝。篤於奉先。自遠祖以至考妣位<line/>
祭田。兌确以饒。腆其芬苾。阡表隨闕必竪。具其龜螭。<line/>
觀者美之。圃隱墓在龍仁。創立門規。每年諱日。簡派<line/>
內一員。裝送參祀。且墓下有永慕齋。舊有宗約。一曰<line/>
謹追遠。二曰明宗法。三曰篤恩愛。四曰嚴訓迪。中罹<line/>
諸族析離。廢講滋久。公慨然奮發。乃鼓諸宗復舊規。<line/>
以每年十月朔墓享時。俾京鄕會員。祭畢設講于齋。<line/>
揭永世之式。時門長總管纘述歎賞曰。學圃有孫爾。<line/>
<페이지 number="ITKC_MO_1237A_B137_571D"/>嘗過晉之道洞。路側有仆碑。書貞夫人南平文氏之<line/>
墓。蓋林軒公本生母夫人卽南平文氏。而壬燹後絶<line/>
後而失墓。公心驚而攜僕櫛近山。得一有趺無碑之<line/>
墓。抇傍獲誌果然矣。卽痛哭自責曰。吾雖出系後裔。<line/>
乃是血脈也。有血脈之墓失傳而未遇深目。罪曷贖<line/>
焉。遂買田供歲祀。而又約同派。出私貨修門契。以贍<line/>
先事之需。聞隣里親戚之窘而未之周急則心甚不<line/>
樂。每歎毛屬裏離之親析箸分門。欲聚三世之各產<line/>
者。同居一室而力絀未果。其後三慕公與弟畏樂軒<line/>
中益。合六從之產而同爨。遹成公志。<문자효과 type="격자"/>英廟三月二<line/>
<페이지 number="ITKC_MO_1237A_B137_572A"/>十九日卒。而晉西玉山下正水理洞坐艮原藏也。二<line/>
配前柳氏籍文化。縣監世章孫女無育。後潘南朴壽<line/>
益女。男三義濟，以濟，國濟。女四適鄭鎭祥，崔益大，姜<line/>
百乘，崔鍾珉。馨采，必采長房出。遂采二房出。邦采，顯<line/>
采三房出。邦采阿耳鎭兵馬節制使。子煥範効力副<line/>
尉。煥升全羅右道水軍節度使。顯采子煥成。次煥愚<line/>
<문자효과 type="격자"/>贈童蒙敎官。曾玄孫多不盡錄。嗚呼。延日氏以大<line/>
賢之後。繼以雪林學。奕世之節義。追先之學問。俎豆<line/>
于鄕。芬馥于世。而公挺是家。肧胎前光。播構仔肩。輪<line/>
翼邁倫而沒齒林皋。世所嗟惜者也。敢撮狀之大節。<line/>
<페이지 number="ITKC_MO_1237A_B137_572B"/>謹爲之銘曰。</단락>
<단락 indent="0" align="left">楩櫲不挺於叢薄。璵璠不產於培塿。猗歟烏川古家。<line/>
寔惟鄧林玄圃。秀榦韞珍。公實其人。孫枝峻茂。春雨<line/>
流根。豹皮旣留。可無攟摭。玉山之趾。揭示來百。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_571A" 연계종료="ITKC_MO_1237A_B137_572B"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_020_0030" 자료생성일="2020-10-15" DCI="ITKC_MO_1237A_0160_020_0030_2020_B137_XML">
					<메타정보>
						<제목정보>
							<제목>受恒齋權君墓誌銘 <원주>幷序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">科業爲士子立揚之階。國規也。士旣以科業爲主則<line/>
義理之學。反爲賓矣。賓主易位。滔滔胥溺。而弱喪知<line/>
歸。慨然回轅者。其惟受恒齋權君乎。昔余未冠。攜鉛<line/>
槧廁雲谷文會。受知于君。而君長我八年。不翅兄事<line/>
矣。時君之名。已驚𤒺遠近。而才諝之銳。莫邪發硎也。<line/>
<페이지 number="ITKC_MO_1237A_B137_572C"/>記覽之富。囷廩紅腐也。談論之雄。發鯨鏗鍾也。然而<line/>
不欲以此成名。而千里束脩。就正於梅山洪先生。此<line/>
其英年見識之邁倫者也。先生許之以負性帶氣。才<line/>
美內蘊。信大受器也。又曰古猶才難。而君旣得其難。<line/>
苟用力不懈。何患不造聖賢藩籬。因諄諄誨之以義<line/>
理之學。公名秉忠字禹以。改禹以以恕卿。先生所命<line/>
也。此皆不待狀而余所知也。狀出於公之族孫基德<line/>
之手。而公之孫載誠奉而請余以竁誌。嗚呼。公之歾<line/>
已五十三年。知公者獨余在。然余何能不朽公哉。公<line/>
自不朽矣。謹按麗太師姓權而胙安東。以勳受於麗<line/>
<페이지 number="ITKC_MO_1237A_B137_572D"/>祖。而醴泉君漢功，花原君仲達。繼著國乘。霜嵒濬受<line/>
學於寒岡鄭先生。生員鑐學於㵎松趙先生。曰敏中<line/>
曰思準曰用夏。三世諱也。文學不絶。<문자효과 type="격자"/>純祖丙子。公<line/>
生于晉西雲谷里第。自丹寓此已四葉矣。公孝根天<line/>
而幼失恃。繼母五年之病。躬親爨胹煎藥之勞於窶<line/>
甚之中。能順適親志。遭艱柴毁。省墳柏呼。隣里興孝<line/>
哉之嘆。年才十三矣。孝經論語自六七歲。已通大義。<line/>
而經史百子。幾乎張睢陽三遍讀。終身不忘。小學及<line/>
四子尤所棗歜。異端之書。絶不寓目。嫺於聲病。精於<line/>
功令。落筆已膾炙一時。十九還丹之水山。以大人公<line/>
<페이지 number="ITKC_MO_1237A_B137_573A"/>瀆庄之念也。顔其書室曰受恒。作思箴敬恕箴揭座<line/>
右。又以戒酒愼言自誓曰。酒不斷易狂。言不省乃蔓<line/>
支。仍自號以二畏焉。平日風泉之感。發而爲詩。有長<line/>
篇一首。字瀝腔血。傳誦者尙釀涕。新安堂朱宋兩夫<line/>
子妥影之所也。君讀書於斯。篤慕尤翁。若尤翁之慕<line/>
晦翁。而所講者尤翁之義。所誦者晦翁之書也。君以<line/>
甘白之質。摳衣梅門。受鉗縋之益。騖外之習自祛。向<line/>
上之志益篤。進進不已。令譽藹菀。而遽以丙午八月<line/>
二十七日感疾而卒。遜顔子一歲。享年不融如是哉。<line/>
嗚呼。師門所許之外。蘇公輝冕曰溫如良玉。灑若淸<line/>
<페이지 number="ITKC_MO_1237A_B137_573B"/>風。洪公秉正曰潤身心德。能散羣陰。田公秉淳曰不<line/>
易得之才。權公秉漢曰一代儒珍。鄭公奎元曰高蹈<line/>
大著腳。鄭公泰元曰湖海崢嶸之氣。此皆非阿好之<line/>
評也。某山某原其藏也。妣朴配田。俱有賢行。曰擎天<line/>
外祖也。曰錫五婦翁也。田氏後公四十八年歾。竁與<line/>
公墓近。男一容煥。士友知名。女二適蔡寅默，宋慶雲。<line/>
容煥娶豐川任昞準女無育。系以近族相煥之子。卽<line/>
請誌者也。銘曰。</단락>
<단락 indent="0" align="left">靈鷟自丹穴。止于權氏屋。時多士之坌集。先覩快於<line/>
雲谷。欻然飛去。斯文運索。希世之珍。出豈數數。寂寥<line/>
<페이지 number="ITKC_MO_1237A_B137_573C"/>遺稿。留羽五色。我摭其實。亶示來葉。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_572B" 연계종료="ITKC_MO_1237A_B137_573C"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_020_0040" 자료생성일="2020-10-15" DCI="ITKC_MO_1237A_0160_020_0040_2020_B137_XML">
					<메타정보>
						<제목정보>
							<제목>石田李君墓誌銘 <원주>並序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">蘆沙奇先生之門。有最先受業。如程門呂原明而學<line/>
識正節義高才智贍。傑然爲高弟者。進士李君最善<line/>
樂裕號石田居士是已。東方至德讓寧大君之後。宗<line/>
姓之拇。讓寧曾孫秋城守諱緖謫昌平。宥而不還。以<line/>
外宅宋氏在潭陽。就居之。懲毖仕進遺戒也。曰定魯<line/>
曰世容曰奎亨。曾大父大父父諱也。曾大父行狀及<line/>
父之阡表。先生所撰也。世以文學代珪組。湖南儒家。<line/>
莫之與京。商山金公文基。君外祖也。妣有法家女士<line/>
<페이지 number="ITKC_MO_1237A_B137_573D"/>行。君五歲能綴句屬文。慧竇開而端序兀老成。已有<line/>
容物量。大父甚奇之。場屋之噪。自丱已然。而墳籍其<line/>
棗歜也。內外艱繭梅容。孰不稱孝。三十五中司馬。痛<line/>
榮未逮親。屛新恩態。款段還第。廟墓興哀動人。<문자효과 type="격자"/>哲<line/>
宗壬戌。三南民擾大起。朝廷發田軍糴三政策。收朝<line/>
野論。君所對大槩。紀綱頹廉恥喪。甚於三政之弊。捄<line/>
其末。不若正其本。屢萬餘言。上自王宮。下至閭里。剔<line/>
蠧櫛姦。而其所矯捄之術。鑿鑿中窾。末又以得人爲<line/>
救弊之本。嚴科程爲得人之本。以聖學爲大本而結<line/>
之。先生奬之以經綸優需世。<문자효과 type="격자"/>今上丙寅。洋醜陷沁<line/>
<페이지 number="ITKC_MO_1237A_B137_574A"/>都。京師洶洶。自宗親府發勤王倡義之簡通。君憤惋<line/>
雪涕。誓諸宗募義旅。遍檄湖南列邑。敹敽鍛峙。刻日<line/>
北上。先生致書慰之曰以時事論之。固天地初有之<line/>
變。以男兒素抱言之。未可謂不遇。勉旃勞力。且贐之<line/>
以詩。寄意深遠。道伯禮遇隆飭。津吏艤船以待。沿路<line/>
却牛酒餉。禁秋毫犯。忠義崢嶸。列邑響應。入京寇已<line/>
悉衆宵遁。是時潭陽義旗。爲八路先茅而名振一國。<line/>
謁時相欲白事。時相倨。君骯髒不屈。厲聲曰相公職<line/>
當吐握。而况此時乎。時相摧謝曰公宗姓而事關宗<line/>
府。可往議之。時宗府執政旣入迎勞曰。宗氏今行。宗<line/>
<페이지 number="ITKC_MO_1237A_B137_574B"/>中有人。顧時相曰吾宗眞義氣男兒。因問妖寇雖遁。<line/>
庶職方癏。當務何先。曰得人耳讀書耳。今閤下贊襄<line/>
之責。在內修外攘。而軍國浩務。暇涉經史。則千古治<line/>
亂之跡瞭然矣。吐氣仰酬。言正義直。執政請數見。曰<line/>
草茅忠憤。效蔑涓埃。謁敢再乎。至館執政送人。示以<line/>
遴用之意而邀之。君笑而竟不往。橐金所餘。收納廵<line/>
撫營。補軍國需。尙書李公是遠兄弟。並殉節于沁都。<line/>
同宗而無面雅。構祭文遣人致奠。歸與同義士。矢不<line/>
相忘。修契倣花樹會。庚午如松京謁鄭圃隱祠。還參<line/>
國家大宗會于勤政殿。翼年又之。蓋差額也。甲戌<문자효과 type="격자"/><line/>
<페이지 number="ITKC_MO_1237A_B137_574C"/>王世子誕生。觀光增廣會試。渡漢江。解銀刀玉鏡投<line/>
之江。誓江神以復渡此江。有如白水。歸以崔文昌筇<line/>
無出山步。筆絶入京書及老杜石田茅屋殘年飽喫<line/>
飯之句。書壁以示意。晨誦經史中大篇數章爲日課。<line/>
而尤喜讀紫陽綱目。常曰內不欺心。外不欺人。此吾<line/>
八字符。刻爲圖署。乙亥春。緬兩親墓於武靈。逼勢吏<line/>
塚。吏竟服於孝。箝於智而訟止。己卯臘晦遭師喪。門<line/>
人疑師服。禮無明文。君曰尤菴之於沙溪。沙溪之於<line/>
栗谷。皆服朞。此非吾輩柯則乎。且事之久近。情之厚<line/>
薄。不可無隆殺。加麻者皆從之。先是君慮先生之後<line/>
<페이지 number="ITKC_MO_1237A_B137_574D"/>嗣。而或云長子及長孫俱亡。可及於次孫。君曰此吾<line/>
同門所當講定。然直告近絞。入而縱言至禮而設問<line/>
以長子長孫俱亡而無主者處變之禮。先生曰禮有<line/>
舅姑之喪而無主喪。冢婦抱子而臨殯。是爲主人也。<line/>
出曰幾誤矣。遂定議。至是行之。及禮葬之儀節。巨細<line/>
殫誠。遺集之剞劂。終始僝功。先生嘗屢過其第。而爨<line/>
胹之節。屛蒼赤而躬執焉。事一之誠如是。壬午軍亂。<line/>
亦千古所無之變。三從駿善以臺憲在京。君𢥠然不<line/>
得已而破京書之戒。遣伻書曰散官於國計。去留鳧<line/>
鴈。而此時則跬武不可出闉外。待警弛去國爲可。<문자효과 type="격자"/><line/>
<페이지 number="ITKC_MO_1237A_B137_575A"/>今上癸未十一月二十三日卒。年五十九。始葬未協<line/>
吉。越六年戊子十二月甲申。移厝大谷面飛釵洞負<line/>
子之原。君美姿疎髥。可謂影亦好。而家庭擩染旣正。<line/>
甫冠依歸于師門。熏炙久而造詣深。天韻之淸。才思<line/>
之捷。夐出人表。談論爽而風流長。避羶絶膩之操潔。<line/>
綜物斷事之筭良。文不甚竱力而緩急足需用。詩不<line/>
甚抒懷而酬唱多雋永。不屑屑於性理之論而見識<line/>
自不倍師旨。禮疑經奧。面稟書質於先生者數卷。詩<line/>
若文若干卷巾衍之。君內子星州李氏。<문자효과 type="격자"/>贈持憲箕<line/>
大女。尊章曰孝。族姻曰淑。文曉女史。行中壼則。先君<line/>
<페이지 number="ITKC_MO_1237A_B137_575B"/>十五年歾。男二女二。長承鶴文行夙著。次承龜系弟<line/>
元善。蔚山金鏞休，延日鄭海翊壻也。再娶平澤林氏<line/>
永立女。男承瑞。壻光山金光鎬。側出二男。承漢後庶<line/>
弟行善。次承萬。二女幼。鏞休三男某某某。一女適珍<line/>
原朴胤相。海翊二男某某。承鶴娶潘南朴寬壽女。承<line/>
龜娶南原尹泰昇女。承瑞娶長澤高某女。承鶴生光<line/>
秀。光秀酷肖乃祖幼時。篤君之慶於無竆者可卜矣。<line/>
內外孫男女多不盡錄。嗚呼。以君藏身之器言之。若<line/>
選龍頭而登螭砌則其所獻替啓沃繩糾者。學問潤<line/>
色之言。謇諤瀝血之章。足鳴朝陽之鳳。進而齒於謨<line/>
<페이지 number="ITKC_MO_1237A_B137_575C"/>王體斷國論之列則以周之六聯八枋之法。漢之斲<line/>
雕破觚之政。宏規大綱。佐磐泰業於無疆休者。安知<line/>
非君之施措之方哉。然而蘊而未展。秖至洊登宰剡。<line/>
再擬郞望而止。嗚呼惜矣。施於家政者。篤於奉先。自<line/>
遠祖以下區劃祭田。至外祖父母墓。歲一苾芬之資<line/>
亦備。友于絶人。視從弟若同產。收庶弟無間。歲歉則<line/>
食貧女兄必迎養。周洽竆族窶交屢傾產。買田而賙<line/>
之。常曰適於用。瓦樽無異玉杯。安於身。陋屋不下華<line/>
堂。卽此一言。崇儉可知。大節旣映世而羣行綽綽不<line/>
可選也。承鶴自爲家狀。而並先生孫參奉宇萬之狀<line/>
<페이지 number="ITKC_MO_1237A_B137_575D"/>德及沁都李尙書孫承宣建昌之碣撰來示性家。嗚<line/>
呼。蓋嘗目擊之事行也。直而不華。克符君平日之志。<line/>
屬以竁銘。顧性家猥以同門契。至三十年之久。而踰<line/>
嶺之路。必歷君家及師門。自師門過君家。殆無年闕。<line/>
而往來必淹三四日。不惟坐春立雪幾度與偕。而聯<line/>
京鑣並鄕駕亦屢矣。嘗於洞口聞一亭。適叨廣速之<line/>
末。釃藇陳簋。求嬰迨暇。宛是伐木詩中風味。徹宵娓<line/>
娓。座無僛傞之舞。秖聞切磋之規。令人欽尙。嗚呼如<line/>
昨日事。銘何忍哉。且庸譾昏錯。不能發狀外闡幽語。<line/>
愧負曷云。今兩家子若孫。又繼而相善。吁三世矣。銘<line/>
<페이지 number="ITKC_MO_1237A_B137_576A"/>曰。</단락>
<단락 indent="0" align="left">宗英遜荒。奕葉鞱剷。飭躬劬經。以儒博宦。猗君美質。<line/>
竹直不揉。蚤受括羽。肆成有造。雲雷一策。炳然師褒。<line/>
倡宗敵愾。義氣崢霄。疇敢笑寂。遂初東岡。亭掃聞一。<line/>
鄕約克彰。久矣藍玉。種于長田。厥苗方茁。日暖生煙。<line/>
易贊餘慶。非謂仕榮。凡厥有家。篤倫必成。飛釵之壟。<line/>
步限五十。樵牧勿及。碩人攸宅。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_573C" 연계종료="ITKC_MO_1237A_B137_576A"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_020_0050" 자료생성일="2020-10-15" DCI="ITKC_MO_1237A_0160_020_0050_2020_B137_XML">
					<메타정보>
						<제목정보>
							<제목>西洲權君墓誌銘 <원주>幷序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">西洲權君文叟之竁銘。其子載斗以性家爲其先友。<line/>
使弟載奎及子鳳鉉。奉家狀來。屬筆於耄昏。辭又請<line/>
<페이지 number="ITKC_MO_1237A_B137_576B"/>三。迺據狀麗初太師幸其鼻祖也。寀於安東而貫焉。<line/>
至文坦公漢功，忠憲公仲達。鬱爲巨室。而居丹以後。<line/>
霜嵒公濬樹風聲。自是累葉。宦與儒相間。曾祖思璨<line/>
祖敍夏。考秉天號幽窩。世以尊賢衛道。爲士友倡。而<line/>
幽窩公雅度偉器。崒然南士之傑。君肧胎擩染。慧竇<line/>
夙開。於文字六甲及列宿。四歲已琅琅誦之。及長嗜<line/>
書如棗歜。冬夜就寒處不衾曰恐瞌睡害讀。輪誦六<line/>
經及子史鉅篇甚熟。老猶不忘。嘗曰士子拔身。旣由<line/>
擧業則業荒而求擧非分也。治而精焉。噪場屋而恥<line/>
以他途進。嘗歌鹿鳴赴南省。館人曰有費則今雖躓<line/>
<페이지 number="ITKC_MO_1237A_B137_576C"/>而後必售。公正色曰得失當聽天。欺國吾不忍也。至<line/>
若志體之養則兩親曰可。人不間然。庋酒閣饌。恒慮<line/>
不繼。未嘗自口。而飭家人竭誠。幽窩公患腫。侍湯六<line/>
年。色憂不翔。觀者嘖嘖。居喪之禮。情文備盡。愨著之<line/>
誠。無間於遠昵之祀。友三弟篤。庇諸族睦。施家之政<line/>
接人之道。皆有邁人之行。而洞屬然守幽窩矩彠。嘗<line/>
夜羣盜數十。持砲劒叩門。時方就寢。問誰乎。齊應曰<line/>
火賊也。徐答曰燭滅而衣解矣。少俟之。密令家人戒<line/>
之。乃擧燭而開門使入。厥黨見其不恐而從容如常。<line/>
遂懼而退去。人服其量。壬午春慶試。託於觀光。與隣<line/>
<페이지 number="ITKC_MO_1237A_B137_576D"/>友崔植民，琡民兄弟戾洛。見士習骩骳。世途坑塹。慨<line/>
然興嘆。有誘以蟠木於熱柄者。笑曰措大甘吾分。今<line/>
行但日一中東門外濁酒足矣。還卽拋擧業於笆邊。<line/>
惟以種文績學敎子姪。而家間和氣熊熊如也。己丑<line/>
懿寧園守奉官儻來也。或勸以稍騫。笑而不應。卒以<line/>
壬辰正月七日。距生年<문자효과 type="격자"/>純祖庚寅。享六十三。遠近<line/>
悼焉。會葬百餘人。校村東麓負坎原其竁。距家牛鳴。<line/>
夫人祔焉。君初名奎煥。改以章煥行久。妣金海許氏。<line/>
通德郞祚女。孝敬服隣里。配河氏。父慶縉。婦德能繼<line/>
姑。二子皆善士。二壻沈宜璣，李龍根。鳳鉉吾孫壻也。<line/>
<페이지 number="ITKC_MO_1237A_B137_577A"/>嗚呼。名父之下。難爲子古語也。而君以劬經飭行。克<line/>
趾先美則可謂產玄圃之苗。菢丹穴之毛也。平生悅<line/>
服栗尤兩先生。論學問則曰栗言如是。講義理則曰<line/>
尤訓如是。蓋其所受者然矣。性深沈有遠量。不皦皦<line/>
以爲白。不喋喋以爲辯。每曰士也不以六經瞭然於<line/>
胷中。則綜物持己。全無繩尺。而懲忿窒慾四字。最<주석 type="교감주" id="D001">宜</주석><line/>
留念。蠠沒工程。槩可見矣。遺稿若干卷。銘曰。</단락>
<단락 indent="0" align="left">權蟠列郡。丹爲拇焉。文以濟行。奕葉芊綿。猗歟幽翁。<line/>
寔颺厥聲。寤寐庭訓。繄君肆成。矧乎希賢。趨嚮甚韙。<line/>
山澤著象。用功慥慥。繩先燾後。枝葉峻茂。納玆樂石。<line/>
<페이지 number="ITKC_MO_1237A_B137_577B"/>我銘匪諛。</단락>

						</내용>
					</본문정보>
					<주석정보>
						<주석항목 id="D001" type="교감주">
							<주석명>宜</주석명>
							<주석내용>저본에는 '宣'으로 되어 있다. 문집 말미의 정오표에 근거하여 '宜'로 수정하였다.</주석내용>
						</주석항목>
					</주석정보>
					<연계정보>
						<연계항목 type="이미지" 연계시작="ITKC_MO_1237A_B137_576A" 연계종료="ITKC_MO_1237A_B137_577B"/>
					</연계정보>
				</레벨4>
				<레벨4 type="최종정보" id="ITKC_MO_1237A_0160_020_0060" 자료생성일="2020-10-15" DCI="ITKC_MO_1237A_0160_020_0060_2020_B137_XML">
					<메타정보>
						<제목정보>
							<제목>朴氏夫人墓誌銘 <원주>並序</원주></제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">夫人密陽朴氏。其先八葉將相而世世簪組不絶。曾<line/>
祖增絅祖譔始儒而皇考鼎元司憲府監察也。妣廣<line/>
州安氏。父景器。夫人與仁孝偕生。以禮順偕長。監察<line/>
廣擇良壻于省內儒行家。而夫人爲咸安趙氏小窩<line/>
公衡材汝平之配。小窩卽漁溪先生及道谷先生之<line/>
裔。曾祖元英祖圭鎭考浚皆聞儒也。夫人皇駁入門。<line/>
德容充闥。奉尊章焉油油翼翼。滫瀡盡忠養之道。事<line/>
夫子焉洞洞屬屬。鍾瑟極賓敬之儀。吉蠲將祀。必親<line/>
<페이지 number="ITKC_MO_1237A_B137_577C"/>叟叟浮浮。呴濡敦族。不吝衣衣食食。敎羈角慈不掩<line/>
義。御蒼赤威不奪恩。逮事曾王考數十年。毫無咈志。<line/>
庋有貳膳。舅有癠而思鳩炙。煎粥之際。鳩忽入廚。覆<line/>
以裳尾。和藥奏效孝感也。荒歲必使長孫若仲子各<line/>
出苞斛。優賑隣里。產贛醬藿。喪助泉緡。尤盡心焉。嶺<line/>
俗多過客。夏則麥飯中盛香秔。蔬菜下置魚肉。不違<line/>
夫子節用之戒。而仁厚之心。發於自然。貧髲窶皿。必<line/>
稟夫子而以厚價酬之。嘗感寒而隣有癘。訛傳及市。<line/>
市婆來獻花蛇者日數三曰。癘之良藥云。自少至老。<line/>
洋洋之頌溢境。享年七十六而以辛亥十一月七日<line/>
<페이지 number="ITKC_MO_1237A_B137_577D"/>卒。生與小窩同年。壽踰十歲。葬于郡北牛巖酉坐原。<line/>
小窩緬襄同竁。近鄕章甫曰國典胡無婦人立祠之<line/>
法。遠方流丐曰俗例胡無婦人致奠之禮。生二男三<line/>
女。男長性麟早歾。次性天。女適鄭商鉉，鄭輔民，李孝<line/>
民。孫相奎壽職中樞。長房出。士奎致奎次房出。曾孫<line/>
鏞昊進士。餘不盡錄。相奎以張憑誄母之義。屬性家<line/>
撰幽誌。性家忝宗黨。稔欽服。不待家狀而承命。銘曰。</단락>
<단락 indent="0" align="left">羅麗赫胄。夫人之先。在家受敎。父母俱賢。歸逢其良。<line/>
夫夫婦婦。戴白御壼。姑姑母母。蘋蘩虔四。葛藟睦九。<line/>
鄰穰畏壘。客尋東道。孚及臧獲。訢訢效誠。一門和氣。<line/>
<페이지 number="ITKC_MO_1237A_B137_578A"/>熊熊發祥。繄古淑媛。女史有儔。昭示來許。一言敢諛。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_577B" 연계종료="ITKC_MO_1237A_B137_578A"/>
					</연계정보>
				</레벨4>
			</레벨3>
			<레벨3 type="문체" id="ITKC_MO_1237A_0160_030" 자료생성일="2020-10-15">
				<메타정보>
					<제목정보>
						<제목>墓表</제목>
					</제목정보>
				</메타정보>
				<레벨4 type="최종정보" id="ITKC_MO_1237A_0160_030_0010" 자료생성일="2020-10-15" DCI="ITKC_MO_1237A_0160_030_0010_2020_B137_XML">
					<메타정보>
						<제목정보>
							<제목>處士李公墓表</제목>
						</제목정보>
						<저자정보 type="필자">
							<저자>
								<한글성명>조성가</한글성명>
								<한자성명>趙性家</한자성명>
							</저자>
						</저자정보>
						<간행정보>
							<집수번호>b137</집수번호>
						</간행정보>
						<분류정보>
							<분류항목 type="문체분류">
								<분류내용 type="대분류">傳記類</분류내용>
								<분류내용 type="중분류">碑誌類</분류내용>
							</분류항목>
						</분류정보>
					</메타정보>
					<본문정보>
						<내용>
<단락 indent="0" align="left">藏于鼓瑟洞枕亥原者。星山李公而民烈裕會其諱<line/>
與字也。其曾孫道復陽來奉家狀而請有以表其隧<line/>
焉。狀甚簡而質可信。其中有曰公未學而亦言修己<line/>
治家之行。人所難及者多。其德性然也。蓋公孝友天<line/>
植也。節義世傳也。家極寠口甚衆。癸巳大侵。良筭恢<line/>
恢。實心懇懇。濟一家仁四隣。族被吳中之睦。里逢畏<line/>
壘之穰。述先以誠愨。啓後以勤儉。嫁娶擇賢。不膩於<line/>
<페이지 number="ITKC_MO_1237A_B137_578B"/>俗。朋友取端。不趍於羶。累世祭田。殫誠措劃。而節衣<line/>
貶食。買書盈架。迎師敎孫。菑畬經訓。儒家氣象。熊熊<line/>
如也。苞眞刲僞。行素循分。風儀望實。菀爲鄕黨眉目。<line/>
子夏氏必謂之學者。非公之謂乎。年七十五。卒于己<line/>
巳九月十八日。公以江村公次子啓賢之次房。系伯<line/>
父啓昇。妣京山李氏。媲郭氏。一男佑謹。鄭佑敎權相<line/>
煥二壻也。自鼻祖至江村公。具載崔勉菴益鉉所銘<line/>
江村公誌。陽來年芳學碩畏友也。請雖謬而不敢辭。</단락>

						</내용>
					</본문정보>
					<연계정보>
						<연계항목 type="이미지" 연계시작="ITKC_MO_1237A_B137_578A" 연계종료="ITKC_MO_1237A_B137_578B"/>
					</연계정보>
				</레벨4>
			</레벨3>
		</레벨2>
	</레벨1>
</아이템>
